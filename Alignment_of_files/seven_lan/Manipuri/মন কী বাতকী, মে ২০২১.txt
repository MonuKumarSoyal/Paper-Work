ঐহাক্কী নুংশিরবা লৈবাক মচাশিংবু খুরুমজরি।
লৈবাক অসিনা মশাগী লৈজবী মপাঙ্গলগা লোয়ননা কোবিদ-১৯গা লান্থেংনরিবা অসি ঐখোয়না উরে।
মসিনা হৌখিবা চহি ১০০গী মনুংদা খ্বাইদগী চাউবা লাইচৎ অমা ওইরি অমসুং মসিগী লাইচৎ মনুং অসিদা, ভারতনা মহৌশাগী ওইবা অমাঙ-অতা থোকপগী থৌদোক কয়াগা থৌনা ফনা থেংনরি।
তাল্লক অসিদা, সাইক্লোন অমফা অমসুং নিসার্গ লাকখি, রাজ্য কয়াদা ঈশিং থুমখি, অকনবা অমসুং অতপ্পা য়ুহা কয়া হাখি অমসুং লৈবাক নীংখায়বগী থৌদোক কয়াসু থোকখি।
লৈবাক অসিনা হন্দক্কী হৌখিবা নুমিৎ ১০নিদসু নোংচুপ থংবা সমুদ্র তোর্বান্দা সাইক্লোন তোক্তে অমসুং নোংপোক থংবা সমুদ্র তোর্বান্দা সাইক্লোন য়াস থেংনখি।
সাইক্লোন অনি অসিনা রাজ্য কয়াদা অশোক-অপন কয়া নংহনখি।
লৈবাক অমসুং লৈবাক মীয়াম্না হায়রিবশিং অসিগী মাইয়োক্তা মশাগী লৈজবী মপাঙ্গলগা লোয়ননা থেংনখি অমসুং পুন্সি য়াম্না মাঙহনবা থিংবা ঙমখি।
হৌখিবা মতমগা চাংদম্নবদা, হৌজিক্তি মীওই মশিং য়াম্বগী পুন্সি কনবা ঙম্লে হায়বসি ঐখোয়না থেংনদুনা উবা ফংলে।
অসিগুম্বা লুরবা অমসুং থোইদোক হেন্দোকপা ইরাং অসিগী মরক্তা, অশোক-অপন নংলবা রাজ্যশিংগী মীওই খুদিংমক্না মখোয়গী লৈজবী মথৌনা উৎখি অমসুং শিংনবা অসিগা খাঙবা কনবা অমসুং লিচৎ চুম্না থেংনখি।
ঐহাক্না মীওই খুদিংমকপু থম্মোই শেংনা ইকায় খুম্নবগা লোয়ননা থাগৎপা ফোংদোক্নিংই।
মীয়ামগী তেংবাংবা অমসুং কনবগী থবকশিংদা লুচিংলিবা মীওইশিংদা থাগৎপগী ঙমখৈ লৈরোই।
ঐহাক্না মখোয়বু ইকায় খুম্নজরি।
কেন্দ্র, রাজ্য সরকার অমসুং লোকেলগী লৈঙাক্লোইশিংনা খুদোংচাদবা অসিবু থেংননবা অমত্তা ওইনা থোক্লকখি।
নুংশি-চানবা মীওইগী পুন্সি মাঙখ্রবা মীওইশিংগী অৱাবদা ঐহাক্না শরুক য়ারি।
ঐখোয় পুম্নমক্না নুংঙাইত্রবা থৌদোক অসিনা অৱাবা নংহল্লবা মীওইশিংগীদমক্তা অমত্তা ওইনা লেপমিন্নসি।
ঐগী নুংশিরবা লৈবাক মচাশিং, শিংনবা অসিনা ওইরিবা চাউবগী চাং অসিগা ভারতনা মায়-পাক্কনি হায়না খনলিবা অমসুং মহাক্কী বিজয়-শঙ্কল্প অসিগা চপ মান্নৈ।
মহাক্কী অপুনবা পাঙ্গল অমসুং সেবা তৌনিংবগী ইথিল অসিনা লৈবাক অসিবু খুদোংথীবা কয়াগী মরক্তগী মতম পুম্বদা কন্দুনা লাক্লি।
হৌখিবা নুমিৎ কয়া অসিদা ঐখোয়গী দাক্তর, নর্স অমসুং ফ্রন্তলাইন ৱর্করশিংনা মশাগী খন্দনা অহিং-নুংথিল নাইদনা হোৎনরিবশিং অসি উরে অমসুং হৌজিকসু মদুমক হোৎনরি।
হায়রিবশিং অসিগী মরক্তা, কোরোনাগী অনিশুবা ৱেভ অসিগী মাইয়োক্তা লান্থেংনরিবা অসিদা অচৌবা থৌদাং লৌবা মীওই কয়াসু য়াওরিবনি।
মন কী বাত তাবা মীওই কয়া অমনা নমো এপ অমসুং চিথিগী খুত্থাংদা হায়রিবা লান্মীশিং অসিগী মতাংদা পনবীয়ু হায়না ঐহাক্কী ইফমদা হায়বীরকখি।
অহানবমক্তদা, অনিশুবা ৱেভনা লাকপা মতমদা, ওক্সীজেনগী অপাম্বা অসি খঙহেন হেনগৎলকখি অমসুং মসিনা য়াম্না চাউবা শিংনবা অমা ওইখি, লৈবাক্কী মনুং-হঞ্জীনবা মফমশিংদা ওক্সীজেন য়ৌহনবা অসি, তসেংনা, য়াম্না চাউবা থবক অমা ওইখি।
করিগুম্বা ওক্সীজেন তেঙ্কর অমনা য়াম্না য়াঙনা চৎপা মতমদা, অশোইবা মচা অমা থোকপনা তেঙ্কর অসিবু য়াম্না চাউনা পোকখায়হনবগী ওইথোকপা লৈ।
ইন্দস্ত্রীএল ওক্সীজেন পুথোকপা প্লান্ত কয়া অমদি লৈবাক অসিগী নোংচুপথংবা শরুক্তা লৈ, হায়রিবা মফমশিং অসিদগী ভারতকী অতোপ্পা মফমশিংদা ওক্সীজেন য়ৌহনবদা নুমিৎ য়াম্না চঙই।
শিংনবা অসিবু থেংননবগীদমক্তা, ক্রাইওজেনিক তেঙ্কর থৌবা মীওই, ওক্সীজেন এক্সপ্রেস অমসুং এয়র ফোর্স পাইলোৎ কয়ানা লৈবাক্কী মতেং পাংখি, অসিগুম্বা মীওই কয়ানা থৌওং অসিদা খ্বাইদগী মরু ওইবা পীদুনা থবক তৌখি অমসুং মীওই লিশিং কয়া কয়াগী মপুন্সি কনখি।
ঙসিগী মন কী বাত্তা য়াওরিবা মরুপ অমদি মখোয়গুম্বনি, য়ু. পি. গী জোনপুরদা লৈবা শ্রীমান দিনেশ উপাধ্যায়জী।
মোদীজী – দিনেশজীবু খুরুমজরিদিনেশ উপাধ্যায়জী – সরজীবু খুরুমজরিমোদীজী – অহানবমক্তদা, ঐহাক্না অদোম্না মীয়ামদা অদোমগী মরমদা খরা হায়হনজনীংই।
দিনেশজী – সর, ঐহাক্কী মিং দিনেশ বাবুলনাথ উপাধ্যায় কৌই।
ঐহাক জোনপুর জিলাগী জামুৱা পোস্তকী হসনপুর খুঙ্গংদা লৈজৈ।
মোদীজী – অদোম অসি য়ু. পি. দগীনি !
দিনেশজী – হোয়, সর।
মোদীজী – য়াম্না ফরে।
দিনেশজী – অদুগা সর, ঐহাক্কী ইচানুপা অমা, ইচানুপী অনি অমসুং ঐহাক্কী লোয়নবী অমসুং ইমা-ইপাগা লৈমিন্নরি।
মোদীজী – অদোমদি করি হোৎনবীবগে?
দিনেশজী – সর, ঐহাক লিক্বিদ ওক্সীজেন পুবা তেঙ্কর থৌজৈ।
মোদীজী – অদোমগী অঙাংশিংদি মহৈ-মশিং নীংথিনা তম্লিবা নত্ত্রা?
দিনেশজী – হোয় সর, মখোয় মহৈ-মশিং তম্লি।
ইচানুপী অনিমক অমসুং ইচানুপানা মহৈ-মশিং তম্লি।
মোদীজী – মখোয়গী ওনলাইনগী মহৈ-মশিং নীংথিনা চত্থরিবা নত্ত্রা?
দিনেশজী – হোয় সর, মখোয়না নীংথিনা চত্থরি।
হৌজিক-হৌজিকসু, ঐহাক্কী ইচানুপীনা ওনলাইন্দা মহৈ তম্লি।
সর, ঐহাক্না চহি ১৫-১৭তগী ওক্সীজেন তেঙ্কর থৌরক্লি।
মোদীজী – ফরে, অদুদি অদোম্না চহি ১৫-১৭তগী ওক্সীজেন পুথোক-পুশিন তৌদুনা লাক্লি।
অদুদি, অদোম অসি শুপ্নগী ত্রক থৌবা মীওই নত্তে।
অদোম্না, তোঙানবা মওং অমদা, মীওই লাখ কয়াগী পুন্সি কনবগী শরুক অমা ওইরি।
দিনেশজী – সর, ঐখোয়গী থবক অসি মদুমক্নি।
সর, ঐখোয়গী ওক্সীজেন তেঙ্করগী কম্পেনী, আইনোক্স কম্পেনীনা ঐখোয়বু নীংথিজনা য়েংশিনবী।
অদুগা, ঐখোয়না ওক্সীজেন পীবা ঙম্বা খুদিংগী, ইশাদা য়াম্না নুংঙাইবা ফাওজৈ।
মোদীজী – অদুবু, হৌজিক্কী কোরোনাগী মতম অসিদা, অদোমগী থৌদাং য়াম্না হেনগৎলে।
দিনেশজী – হোয় সর, য়াম্না হেনগৎলে।
মোদীজী – অদোমগী ত্রক্কী ফমফমদা ফম্বা মতমদা, অদোমগী ৱাখলদা করি ফাওবগে?
হান্নগী মতমগা চাংদম্নবদা করি অনৌবা ফাওবগে?
ৱাখল ৱাবা অমসুং পাখৎপদি য়াম্না ফাওরমগনি।
ইমুং মনুংগী খনবা, কোরোনাগী ফীভম, মীয়ামদগী লাকপা প্রেসর, ওক্সীজেনগী অপাম্বা লৈবা!
করি থোক্লি হায়বা ময়াম অমা!
দিনেশজী – সর, মদুনা ঐখোয়দা থোইদোক্না ৱাহন্দে।
ঐখোয়গী ওইনদি, ঐখোয়না ইশাগী থৌদাং পাংথোকপনি।
করিগুম্বা, ঐখোয়না মতম চানা পীবা ঙম্বনা, মীওই অমগী পুন্সি কনবা ঙম্লবদি, মদুদা ঐখোয়না য়াম্না নুংঙাইবা পোকচৈ।
মোদীজী – অদোম্না ইশাগী ৱাখল্লোন নীংথিজনা ফোংদোক্লি।
ফরে, ঙসিগী লাইচৎকী মতম অসিদা, মীয়াম্না অদোমগী থবক্কী মরু-ওইবা খঙলে, হান্নদি খঙলম্বা নত্তে, মসিদা মখোয়না অদোম অমসুং অদোমগী থবক্তা য়েংবা মিৎয়েংদা অহোঙবা লাকপরা হায়বসি ঐখোয়দা অমুক্তা হায়বীয়ু।
দিনেশজী – হোয় সর।
হান্নদি, ঐখোয়গুম্বা ওক্সীজেন পুদুনা গারি থৌবশিং অসি মফম অমদা নত্ত্রগা অমদা, ত্রাফিক জামদা য়াম্না পনলম্মি।
অদুবু, হৌজিক্কী মতম অসিদদি, লৈঙাক্লোইশিংনা য়াম্না তেংবাংলে।
ঐখোয়না চৎপা মতম খুদিংদা, ঐখোয়না পন্থুংফমদা কয়াম থুনা য়ৌবা ঙমগদৌরিবনো অমসুং মীওই অমগী পুন্সি কনবা ঙমগদৌরিবনো হায়বগী ইশা মনুংদা লাংতক্নবা ফাওজৈ।
ঐখোয়না চাবা চাদবা, খুদোংচাদবা থেংনবা থেংনদবা, তেঙ্করগা লোয়ননা হোস্পিতালদা য়ৌবা মতমদা, হোস্পিতালদা মশাগী ইমুং-মনুংগী মীওইশিং লৈবশিংনা ঐখোয়দা “ভি.
”গী খুদম উত্তুনা য়েংলকপা য়াম্না থেংনৈ।
মোদীজী – ফরে, মখোয়গী “ভি.
”গী খুদম অসি মায়-পাকপগী খুদম্নি।
দিনেশজী – হোয় সর।
মীওই খরনা “ভি.
” উৎলি, খরনা খুবী উৎলি।
মসিদা ঐখোয়না পুন্সিদা অফবা থবক অমা তৌরুবদগী অসিগুম্বা সেবা পীবা ঙম্বগী খুদোংচাবা ফংজরিবনি হায়না ঐখোয়দা য়াম্না পেঞ্জবা ফাওজৈ।
মোদীজী – অদোমগী অৱাবা খুদিংমক মাঙলমগনি!
দিনেশজী – হোয়. . . হোয় সর।
মোদীজী – অদুদি, অদোম্না য়ুমদা হনবা মতমদা ইচাশিংদা মসিগী মতাংদা তম্বরা?
দিনেশজী – তমদে সর।
ঐহাক্কী ইচাশিংদি খুঙ্গংদা লৈবনি।
ঐহাক্না আইনোক্স এয়র প্রদক্সতা গারি থৌবা ওইনা লৈবনি।
ঐহাক্তি থা ৮-৯গী মতুংদা য়ুম হনগনি।
মোদীজী – অদুদি, অদোম্না ইচাশিংগা করিগুম্বা মতমদা ফোন্দা ৱারী শারে!
দিনেশজী – হোয় সর।
তত্তনা শাজৈ।
মোদীজী – অদুদি, মখোয়না মখোয়গী মপাবুংসু অসিগুম্বা মতম অসিদা মশাবু চেকশিনগদবনি হায়না খল্লমগনি!
দিনেশজী – সর, মখোয়না অসুম্না হায়, “পাপা, থবক তৌ. . . অদুবু ইশা চেকশিল্লগা তৌ”।
অমসুং, ঐখোয়সু চেকশিন্না থবক তৌই।
মানগাওদসু ঐখোয়গী প্লান্ত অমা লৈ।
আইনোক্সনা ঐখোয়গী য়াম্না তেংবাংবী।
মোদীজী –ফরে।
দিনেশজী, অদোমগী ৱারী তাবদা য়াম্না নুংঙাই।
অমসুং, কোরোনাগা লান্থেংননবা মীয়াম্না মতৌ করম্না থবক তৌবগে হায়বা লৈবাক মীয়াম্না খঙনরগনি।
অতোপ্পা মীওইগী পুন্সি কন্নবগীদমক্তা, অদোম্না ইশাগী ইমুং-মনুংগা থা ৯ উন্নবা ফংদ্রি।
লৈবাক্না মসি তাবা মতমদা, মহাক্না লান অসি মায় পাকপা ঙম্লগনি হায়বগী চাউথোকচবা পোক্লগনি, মরমদি দিনেশ উপাধ্যায়জীগুম্বা মীওই লাখ কয়া অমনা থবক অমত্তা চিত্থদনা খাঙবা কনবগা লোয়ননা হোৎনরি!
দিনেশজী –সর, নোংমা নত্ত্রগা নোংমদি, ঐখোয়না কোরোনাবু শোইদনা মাইথীবা পীগনি!
মোদীজী – ফরে দিনেশজী, অদোমগী ৱাখল্লোন অসিনা লৈবাক্কী মপাঙ্গলনি।
দিনেশজীবু য়াম্না থাগৎচরি।
অদোমগী ইচাশিংদা ঐহাক্কী পাউজেল অসি তম্বীয়ু।
দিনেশজী –তমজগনি সর।
খুরুমজরি।
মোদীজী –অদোম্বু থাগৎচরি।
দিনেশজী –প্রনাম, প্রনাম।
মোদীজী –অদোম্বু থাগৎচরি।
মরুপশিং, দিনেশজীনা হায়বগুম্না, তেঙ্কর থৌবা মীওই অমনা ওক্সীজেনগা লোয়ননা হোস্পিতালদা য়ৌবা মতমদা, মহাকপু লাইনা থাবীরকপা পাউজেল পুবা মীওই অমগুম্না খল্লি হায়বসি তসেংবনি।
অসিগুম্বা থবক অসিগা লোইনরিবা থৌদাংগী পাক-চাউবা অমসুং মসিনা মীওই অদুদা লৈহনবা লাংতক্নবগী চাং অসি ঐখোয়না খঙবা ঙম্লে।
মরুপশিং, হৌজিক্কী ইরাং অসিগী মরক্তা, ওক্সীজেন পুথোক-পুশিনা তৌবদা তেংবাংবা ওইনা, রেলৱেসু মাং থানা চোংথোরক্লি।
ওক্সীজেন তেঙ্করশিংনা শোরোক্তা ওক্সীজেন পুবগী চাংদগী হেন্না থুনা-য়াঙনা ওক্সীজেন এক্সপ্রেস, ওক্সীজেন রেলনা লৈবাক শিনবা থুংবগী মফমশিংদা ওক্সীজেন মশিং য়াম্না য়ৌহল্লি।
ওক্সীজেন এক্সপ্রেস অসি নুপী খক্তনা চলায়বনি হায়বা তাবদা ইমা অমসুং ইচে-ইচলশিংনা চাউথোকচবা ফাওগনি।
লৈবাক্কী নুপী খুদিংনা মসিগীদমক্তা চাউথোকচবা ফাওনরি।
মসিদা নত্তনা, ভারত মচা খুদিংনসু চাউথোকচগনি।
ঐহাক্না ওক্সীজেন এক্সপ্রেসকী লোকো পাইলোৎ, শিরিশা গজনীবু মন কী বাত্তা কৌজরি।
মোদীজী- শিরিশাজী নমস্তে!
শিরিশা- নমস্তে সর!
অদোম কমদৌবীরিবগে?
মোদীজী- শিরিশাজী, ঐহাক য়াম্না নুংঙাইজরি।
অদোম্না রেলৱে পাইলোৎ ওইনা থৌ পুবীরি অমসুং অদোমগী নুপী ঙাক্তগী কাঙবুনা মসিগী ওক্সীজেন এক্সপ্রেস অসি চলায়রি হায়বা ঐহাক্না তারে।
শিরিশাজী, অদোম্না য়াম্না অফবা থবক অমা তৌরি।
কোরোনাগী মতম অসিদা, অদোমগুম্বা নুপীশিংনা লৈবাক অসিদা কোরোনাগা লান্থেংনবদা পাঙ্গল হাপ্নবা থোক্লক্লি।
অদোম ইশামকসু, নুপীগী পাঙ্গলগী চাউরবা খুদম অমনি।
অসিগুম্বা ইথিল অসি অদোম্না কদায়দগী ফংবগে হায়বসি লৈবাক খুদিংনা খঙনীংই।
শিরিশা- সর, ঐহাক্কী ইথিলদি ঐহাক্কী ইপা অমসুং ইমানি।
ঐহাক্কী ইপাদি সরকারগী থবক তৌই।
সর, ঐহাক্কী ইচে অনি লৈ।
ঐখোয় নুপী অহুম্নি, অদুবু ঐখোয়গী ইপানা ঐখোয়বু থবক তৌ হায়না পুক্নিং থৌগৎলি।
ঐহাক্কী ইচে অহলনা বেঙ্কতা সরকারগী থবক তৌরি অদুগা ঐহাক্না রেলৱেদা লৈরে।
ঐহাক্কী ইমা-ইপানা পুক্নিং য়াম্না থৌগৎপী।
মোদীজী- ফরে শিরিশাজী, অদোম্না হান্নগী মতমদসু রেলৱেদা থবক তৌই।
অদোম্না ত্রেন কয়া চাং নাইনা থৌদুনা লাক্লি অদুবু, ওক্সীজেনগী অপাম্বা য়াম্না লৈরকপা মতমদা অদোম্না ওক্সীজেন পুথোক-পুশিন তৌরি, মসিগী থবক অসিদি থৌদাং য়াম্না চাউবা থবক ওইরমগনি, হান্নদগী হেন্না চেকশিন্দবা য়ারম্লোই।
অতোপ্পা মহৌশাগী পোত্থোক পুবা অসি তোঙানবনি, ওক্সীজেন হায়বসিদি য়াম্না চেকশিন্দবা য়াদবনি।
মসিদা অদোম্না করি থেংনবগে?
শিরিশা- থবক অসি তৌবদা ঐহাক্না য়াম্না নুংঙাইজৈ।
ওক্সীজেনগী অখন্নবা মতমদা ঐহাক্না তেক্ত-কায়দবা, ফোর্মেসন অমসুং য়ুবা-য়ুদবগী মতাংদা হীরম খুদিংমক য়েংশিল্লি।
মথংদা, ইন্দিয়ন রেলৱেজসু য়াম্না তেংবাংই।
মসিগী ওক্সীজেন অসি পুদুনা থৌনবা ঐঙোন্দা গ্রীন পাথ পীরে, ঐহাক্না ত্রেন অসি থৌবদা পুং অমগা মখায়গগী মনুংদা কিলোমীতর ১২৫ য়ৌবা ঙমখি।
রেলৱেনা মসিগী থৌদাং অসি লৌখি অমসুং ঐহাক্না ইশাগী থৌদাংসু য়াখি।
মোদীজী- য়াম্না ফরে, শিরিশাজীবু ঐহাক্না থাগৎচরি অমসুং মশাগী মচানুপী অহুম্বু পুক্নিং থৌগত্তুনা অফবা ইথিল পীরিবা অদোমগী ইমা-ইপাগী মফমদা ঐহাক্কী য়াইফ পাউজেল অসি তম্বীয়ু।
ঐহাক্না অসিগুম্বা মমা-মপাগী মফমদা ইকায় খুম্নবা উৎচরি অমসুং অসিগুম্বা ইথিল উৎপগা লোয়ননা লৈবাকপু সেবা তৌরিবা অদোমগী ইচেশিংদসু পাউজেল অসি তম্বীয়ু।
শিরিশাজীবু য়াম্না থাগৎচরি।
শিরিশা – সরবু থাগৎচরি।
ঐহাক্না সরগী য়াইফ-থৌজাল পামজৈ।
মোদীজী- খ্বাইদগী অঙম্বা মপুনা অদোম্বু মতম পুম্বদা থৌজানবা ওইরসনু, ইমা-ইপানসু থৌজানবীবা ওইরসনু।
অদোম্বু থাগৎচরি।
শিরিশা- সরবু থাগৎচরি।
মরুপশিং, ঐখোয়না হৌজিক শিরিশাজীগী ৱারোল তাখ্রে।
মহাক্কী থৌওংশিংনা ঐখোয়দা ইথিল পীরি, ঐখোয়গী ৱাখল নুংঙাইহল্লি।
তসেংবদি, লান অসি য়াম্না চাউরি অমসুং রেলৱেজনা হোৎনরিবা অসিগুম্না লৈবাক অসিনা ঈশিং, কংফাল অমসুং নোংথক্তা থবক তৌরি।
এয়র ফোর্সকী প্লেনশিংনা নাকল অমদা অহাঙবা তেঙ্করশিংবু ওক্সীজেন প্লান্তশিংদা নোংথক্তা পুরি অমসুং অনৌবা ওক্সীজেন প্লান্ত শাবগী থবকশিংসু নাকল অমদা লোইশিল্লি।
মসিগা লোয়ননা, মীরমদগী পুরকপা ওক্সীজেন, ওক্সীজেন কন্সেন্ত্রেতর অমসুং ক্রাইওজেনিক তেঙ্কর কয়া অমসু লৈবাক শিনবা থুংবদা য়ৌহল্লি।
মরম অদুনা, মসিগী থবক অসিদা নেভী, এয়র ফোর্স, আর্মী অমসুং দি. আর. দি. ও. গুম্বা ইন্সতিত্যুসন কয়া অমসু থবক অসিদা য়াওরি।
ঐখোয়গী সাইন্তিস্ত, ইন্দস্ত্রীগী অখঙ-অহৈ অমসুং তেক্নিসিয়ন কয়া অমসু ৱার ফুতিংদা থবক তৌরি।
লৈবাক মীয়াম খুদিংমক্না মখোয়গী থবক্কী মতাংদা নীংথিজনা খঙনীংই।
মরম অদুনা, এয়র ফোর্সকী গ্রুপ কেপ্তেন, পত্নাইকজীসু ঐখোয়গী নাক্তা লাকপীরি।
মোদীজী- পত্নাইকজী, জয় হিন্দ!
গ্রুপ কেপ্তেন - জয় হিন্দ, সর।
ঐহাক এয়র ফোর্স স্তেসন হিন্দোন্দগী ৱা ঙাংলিবা গ্রুপ কেপ্তেন, এ. কে. পত্নাইকনি।
মোদীজী- পত্নাইকজী, কোরোনাগী লাইয়োক্তা থেংনরিবা লান অসিদা অদোম্না অচৌবা থৌদাং য়ারি।
মালেম শিনবা থুংনা চত্তুনা তেঙ্কর পুরক্তুনা মফম অসিদা তেঙ্কর অমুক পীবিরি।
অদোম্না লান্মী অমা ওইনা তোঙানবা মখলগী থবক তৌবগী মতাংদা ঐহাক্না খঙজনীংই।
লান থেংনবা মতমদা মীওই অমনা কোইচৎ চৎলি, অদোম্না মীওইবগী পুন্সি কন্নবা কোইচৎ চৎলি।
মসিদা অদোম্না করি ফাওবীবগে?
গ্রুপ কেপ্তেন – সর, অসিগুম্বা তাঞ্জা অসিদা লৈবাক্কী সেবা তৌবা ফংবা অসি য়াম্না লাইবক ফবনি।
অদুগা ঐখোয়দা শিন্নরক্লিবা মিসনশিং অসিসু ঐখোয়না মায়-পাক্না পাংথোকপা ঙম্লি।
ঐখোয়না ফংখিবা ত্রেনিং অমসুং তেংবাংবগী সেবাশিংনা ঐখোয়দা মপুং ফানা তেংবাংদুনা ঐখোয়না খ্বাইদগী ফবা থবক তৌবা ঙমজরি।
সর, ঐখোয়না তৌজরিবা থবক অসিদগী ফংজরিবা নুংঙাইবগী চাং অসি অৱাংবা থাক্কীনি।
মসিনা মরম ওইরগা, ঐখোয়না ওপরেসন কয়া লেপ্তনা চত্থবা ঙম্লিবনি।
মোদীজী- কেপ্তেন, অদোম্না তৌরিবা থবক ময়াম অসি অতেনবা মতমদা পাংথোকপা ঙাক্তনি, মসিনা হৌখিবা নুমিৎ খরনি অসিদা অদোম্বু কদায়দা পুবগে?
গ্রুপ কেপ্তেন – সর, মমাংগী থা অমদগী, ঐখোয়না ওক্সীজেন তেঙ্কর অমসুং লিক্বিদ ওক্সীজেন কন্তেনর কয়া লৈবাক মনুং অমসুং মীরমগী মফম কয়াদগী লেপ্তনা নোংথক্তা পুরি।
সর, এয়র ফোর্সনা অতেনবা খোঙচৎ ১৬০০ অমসুং ঐখোয়না পুং ৩০০০ হেন্না পাইখ্রে।
ঐখোয়না মালেমগী ওইবা মিসন চাউরাক্না ১৬০ লোইশিনবা ঙমখ্রে অমসুং মসিনা মরম ওইদুনা, লৈবাক্কী মফম অমদগী অতোপ্পা মফম খুদিংদা ওক্সীজেন তেঙ্কর পুবদা হান্না নুমিৎ ২-৩ চঙলম্বা অদু, হৌজিক্তি ঐখোয়না মফমশিং অসিদা পুং ২-৩দা য়ৌহনবা ঙম্লে অমসুং মালেমগী মিসনগী ওইনদি, পুংফম খুদিংদা থবক তৌদুনা, পুং ২৪গী মনুংদা মায়-পাক্না থবক লোইশিনবা ঙম্লে।
তেঙ্কর মশিং খ্বাইদগী য়াম্না লৈবাক অসিদা খ্বাইদগী থুনা পুরকপা ঙম্নবগীদমক্তা অপুনবা এয়র ফোর্সনা থবক অসিদা মাই ওনশিল্লি।
মোদীজী- কেপ্তেন, মালেমগী করম্বা মফম খুদিংদা অদোম্না চৎপা তাখিবগে?
গ্রুপ কেপ্তেন – সর, ঐখোয়দা খুদক্তা খঙহল্লকখিবদা সিঙ্গাপোর, দুবাই, বেলজিয়ম, জর্মনী অমসুং য়ু. কে. ।
সর, মফমশিং অসিদা আই. এল. -৭৬, সি.
-১৭ অমসুং অতোপ্পা প্লেনশিংগী ইন্দিয়ন এয়র ফোর্সকী তোঙান-তোঙানবা ফ্লীৎশিংনা চৎখি অমসুং সি.
-১৩০না অতেনবা মতমদা থৌরাং য়াত্তুনা চৎখি।
সর, ঐখোয়না ফংখিবা ত্রেনিং অমসুং থৌনাগী মরম্না, ঐখোয়না মসিগী মিসনশিং অসি মতম চানা লোইশিনবা ঙমখি।
মোদীজী- হন্দক্কী মতাং অসিদা লৈবাক অসিনা য়াম্না চাউথোকচরি অমসুং ঈশিং, কংফাল নত্ত্রগা নোংথক্তা ওইরো, ঐখোয়গী লান্মীশিংনা কোরোনাগা মাইয়োক্নদুনা লান্থেংনবদা শরুক য়ারি অমসুং কেপ্তেন, অদোম্না চাউরবা থৌদাং অমা পাংথোক্লে অমসুং অদোম্বু য়াম্না থাগৎলি।
গ্রুপ কেপ্তেন – সরবুসু য়াম্না থাগৎচরি।
ঐখোয়না ঐখোয়গী খ্বাইদগী অঙম্বা অমসুং অফবা থবক পাংথোক্নবা হোৎনরি।
সর, ঐহাক্কী ইচানুপী অদিতীসু ঐহাক্কী নাক্তা লৈরি, সর।
মোদীজী- মদুদি য়াম্না ফবনি !
অদিতী – নমস্তে, মোদীজী।
মোদীজী- নমস্তে, ইচানুপী।
অদোমগী চহি কয়া শুরগে?
অদিতী – সর, ঐহাক চহি ১২ শুরে অমসুং ক্লাস ৮দা তম্লি।
মোদীজী- অদোমগী ইপাবুংসু য়ুনিফোর্ম শেৎপা মীওইনিকো!
অদিতী – হোয়, ঐহাক্না মহাক্কীদমক্তা য়াম্না চাউথোকচৈ।
মহাক্না অসিগুম্বা মরু ওইবা থবক কয়া পাংথোকপা, কোরোনানা নারবা মীওই কয়াবু তেংবাংবা অমসুং লৈবাক ময়াম অমদগী ওক্সীজেন তেঙ্কর অমসুং কন্তেনর পুরকপগীদমক্তা ঐহাক্না য়াম্না চাউথোকচৈ।
মোদীজী- অদুবু, মচানুপীনা মপাবুদি য়াম্না উনীংলমগনি, উনীংদবরনে?
অদিতী – হোয়, য়াম্না উনীংই।
হৌজিক্কান অসিদি, মহাক্তি ইন্তর্নেস্নেল ফ্লাইৎ কয়া অমদা চত্থোক্তুনা কন্তেনর অমসুং তেঙ্কর কয়া অমা প্রদক্সন প্লান্তশিংদা পীদুনা কোরোনা নাবা মীওইশিংনা মতম চানা ওক্সীজেন ফংদুনা মীওই কয়াগী পুন্সি কনবা ঙম্নবগীদমক্তা চত্থোকপনিনা য়ুমদা লৈবা ফংদ্রে।
মোদীজী- অদুদি ইচানুপী, ওক্সীজেনগী খুত্থাংদা মীওই কয়া অমগী পুন্সি কন্নবা মহাক্না পাংথোক্লিবা থবক অসি লৈবাক অসিগী ইমুং খুদিংগী মীওইনদি খঙনরে।
অদিতী – হোয়।
মোদীজী - অদোমগী মরুপ, মহৈ তম্মিন্নবা মহৈরোইশিংনা অদোমগী ইপানা ওক্সীজেনগী তেংবাংগী থবক তৌই খঙবা মতমদা অদোম্বুসু য়াম্না ইকায় খুম্নরমগনি?
অদিতী – হোয়, ঐহাক্কী মরুপশিংনা ঐহাক্কী ইপাদি য়াম্না মরু ওইবা থবক অমা তৌরি অমসুং ঐহাক্না মসিদা য়াম্না চাউথোকচরমগনি হায়রকপা মতমদা ঐহাক, ঐহাক্কী ইমুং-মনুং, ইমারোমগী ইপু-ইবোক, ইপারোমগী ইপু-ইবোক খুদিংমক য়াম্না চাউথোকচৈ।
অহিং-নুংথিল থবক তৌরিবা ঐহাক্কী ইমা, মহাক্কী দাক্তর মরুপশিং, আর্ম্দ ফোর্স খুদিংমক, ঐহাক্কী ইপাগী স্ক্বাদ্রোন্দা লৈবা ইখুরা অমসুং মহাক্কী ফোর্স, মীয়াম খুদিং অমসুং আর্মী কয়ানা থবক য়াম্না তৌরি অমসুং মীয়াম্না হোৎনরিবা কয়া অসিনা মরম ওইরগা কোরোনাগী মাইয়োক্তা থেংনরিবা লানফম অসিদা ঐখোয়না শোইদনা মায়-পাক্কনি হায়বগী ঐহাক্না অচেৎপা থাজবা লৈ।
মোদীজী – ঐখোয়গী লম অসিদা মচানুপী অমনা ৱা ঙাংলকপদা, সরস্বতী লাইরেম্বীনা মহাক্কী ৱারোলদা তোংই হায়নৈ অমসুং অদিতীনা ঐখোয়না শোইদনা মায়-পাক্কনি হায়রিবা অসি মওং অমদা ইশ্বরগী খোঞ্জেল ওইরবনি।
ফরে অদিতী, হৌজিক্তি অদোম্না ওনলাইন্দা মহৈ তম্লমগনি?
অদিতী – হোয়, হৌজিক্তি ঐখোয়গী ক্লাস খুদিংমক ওনলাইন্দা তৌরে অমসুং হৌজিক্কান্দি, ঐখোয়না য়ুমদসু য়াম্না অকনবা চেকশিন থৌরাং লৌরি।
কনাগুম্বা অমনা মপান থোক্লবদি, মহাক অসি ফেস মাস্ক মরোল অনি উপকদবনি অমসুং অতোপ্পা মরী লৈনবা খুদিংমক ইন্দুনা চৎলি।
ঐখোয়না চেকশিন থৌরাং অমসুং ইশাগী হাইজীন খুদিংমক পাংথোক্লি।
ঐখোয়না হীরম খুদিংগী মরী লৈনবা চেকশিন থৌরাং লৌখৎলি।
মোদীজী – য়াম্না ফৈ, ইচানুপীগী হোবীশিংদি করিনো?
অদোম্না করি করি পাম্বগে?
অদিতী – ঐহাক্কী হোবীদি ইরোইবা অমসুং বাস্কেৎবোলনি, অদুবু হৌজিক্কান্দি লেপ্লে।
হন্দক্কী লোকদাউন অমসুং কোরোনাগী মনুং অসিদা ঐহাক্না চাক থোংবা অমসুং বেকিং তৌবা য়াম্না পাম্লক্লি।
ঐহাক্কী ইপাগী চাক থোংই অমসুং মহাক্না থবক্তগী ৱানা হল্লকপা মতমদা ঐহাক্না মহাক্কীদমক্তা কেক অমসুং কুকী শাবী।
মোদীজী – ৱাহ!
মদুদি য়াম্না ফবনি।
ফরে অদুদি, শাংলবা মতমগী মতুংদা, অদোম্না ইপাগা মতম লেনমিন্নবা ফংলে অমসুং তাবদা য়াম্না নুংঙাই অমসুং ঐহাক্না কেপ্তেনবু থাগৎচরি।
ঐহাক্না কেপ্তেন্দা থাগৎপা অসিদা অদোমগী ইপা খক্তা নত্তে, ঐহাক্না হায়রিবা অসি ঐখোয়গী ফোর্স খুদিংমক – নেভী, এয়র ফোর্স অমসুং আর্মী খুদিংদনি।
অমসুং মখোয়না অমত্তা ওইনা তেংবাংনদুনা থবক তৌরিবা অসিবু ইকায় খুম্নবা উৎচরি!
ইচিল ইনাওশিংবু ঐহাক্না থাগৎচরি।
গ্রুপ কেপ্তেন – সরবু থাগৎচরি। পি. এম. মোদী – মরুপশিং, লৈবাক্না ঐখোয়গী অসিগুম্লবা লান্মীশিংদা মখোয়না পাংথোক্লিবা থবকশিংগীদমক্তা ইকায় খুম্নবা উৎলি।
মান্নবা অমা ওইনা, মীওই মিলিয়ন কয়া অমসু অহিং-নুংথিল নাইদনা থবক তৌরি।
মখোয়না পাংথোক্লিবশিং অসি মখোয়গী মহৌশাগী পুন্সিগী থবক্কী শরুক নত্তে।
অসিগুম্লবা খুদোংথীবা অসিনা মালেম অসিদা চহি ১০০গী মনুংদা চৈথেং পীরি।
ঐখোয়না অসিগুম্বা চৈথেং অসি চহি ১০০গী মতুংদা থেংনরিবনি, মরম অদুনা, মীওই কনা মত্তনা অসিগুম্বা থবক অসিগা থেংনবগী লৌশিং লৈতে।
পুম্নমক অসিগী মরুমদা, সেবা তৌনীংবগী ইথিল অমসুং ৱারোইশিন পুরকপা ঙম্বগী পাঙ্গলদি লৈরি।
মরম অদুনা লৈবাক অসিনা হান্না পাংথোকখিদ্রিবা থবক পাংথোকপা ঙম্লিবনি।
অদোম্না হেন্না খঙলবনি, মদুদি ঐখোয়না মহৌশাগী মতমদা, নোংমদা লিক্বিদ মেদিকেল ওক্সীজেন মেত্রিক তোন ৯০০ পুথোক্লম্মি।
হৌজিক্তি, ঐখোয়না মদুগী শরুক ১০ হেন্না পুথোকপা ঙমদুনা নোংমদা চাউরাকপা মেত্রিক তোন ৯৫০০ পুথোকপা ঙম্লে।
ঐখোয়গী লান্মীশিংনা হায়রিবা ওক্সীজেন অসি লৈবাক্কী কাচিন-কোয়া খুদিংদা য়ৌহল্লি।
ঐহাক্কী নুংশিরবা লৈবাকমচাশিং, ওক্সীজেন য়েন্থোকপা অমসুং মীয়ামদা পীনবগীদমক্তা লৈবাক অসিদা থৌরাং কয়া অমা হোৎনখি অমসুং মীওই কয়া অমনা নাগ্রিক অমা ওইনা অমত্তা ওইখিবা থৌওংশিং অসিনা অদোমগী ইথিল পীরি।
মীওই খুদিংনা কাঙবু অমা ওইনা মশাগী থৌদাং য়াখি।
বেঙ্গালুরুদগী উর্মিলাজীনা মহাক্কী লেব তেক্নিসিয়ন ওইবা মপুরোইবনা শিংনবা কয়া থেংনদুনা তেস্ত তৌবগী থবক চত্থদুনা লাক্লি হায়না ঐহাক্কী ইফমদা পাউদম্লকখি।
মরুপশিং, কোরোনা হৌরকপা মতমদা, লৈবাক অসিদা তেস্ত তৌনবা লেব অমখক লৈরম্মি, অদুবু ঙসিদি, লেব লিশিং অনি মখায় হেন্না লৈদুনা মথৌ তৌরি।
অহানবা মতমদা, নোংমদা তেস্ত ১০০গা খরা খক্তা তৌবা ঙম্লম্মি অদুবু ঙসিদি নোংমদা লাখ ২০ হেন্না তেস্ত তৌবা ঙম্লে।
হৌজিক ফাওবগী ওইনা, লৈবাক অসিদা সেম্পল করোর ৩৩ হেন্না তেস্ত তৌখ্রে।
মসিগী চাউরবা মায়-পাকপা অসি ঐহাক্না পনখ্রিবা মীওইশিং অসিগী মরমদগী ওইথোকপা ঙম্লিবনি।
সেম্পল খোম্বগী থবক পাংথোকপা মশিং থিঙমদ্রবা ফ্রন্তলাইন ৱর্কর কয়া লৈরি, অনাবা মরক্তা চঙদুনা মখোয়দগী সেম্পল লৌবা অসিবু য়াম্না মথৌ তাবা সেবা অমনি।
মখোয়গী মশা ঙাকথোকচনবগীদমক্তা, মখোয়না শারবা মতম অসিদা পি. পি. ই. লেপ্তনা লিৎপগী মথৌ তাই।
মদুগী মতুংদা, সেম্পল অসিনা লেবতা য়ৌরক্কনি।
মরম অদুনা, ঐহাক্না অদোমগী পাউতাক অমসুং ৱাহংশিং পাবা মতমদা, অসিগুম্বা সেবা অসিগা মরী লৈনরিবা মরুপশিংগী মতাংদসু ৱারী শাফম থোকই হায়বা ৱারেপ লৌখি।
মখোয়না থেংনরকপা কয়া অমদগী ঐখোয়না লৌশিং কয়া অমা ফংলগনি।
অদুনা, দিল্লীদা লেব তেক্নিসিয়ন ওইনা থৌ পুবা মরুপ, প্রকাশ কান্দপালজীগা অমুক ৱারী শারসি।
মোদীজী - প্রকাশজী নমস্কার!
প্রকাশজী - ইকায় খুম্নরবা প্রধান মন্ত্রীজীবু খুরমজরি।
মোদীজী - প্রকাশজী, “মন কী বাত” তাবীরিবশিংদা অহানবমক্তদা ইশাগী শক তাকপীয়ু।
লেবতা থবক তৌদুনা হিংলিবা অসিসু মুনীগা মান্নবা ওইরবসু, লৈবাক মীয়াম্না অদোম্বু তেলিভিজন্দা উবা ফংদে অমসুং খবরদা পাবা ফংদে, মরম অদুনা অদোম্না থবক অসিবু মতম কয়াম কুইনা তৌবীরকপগে অমসুং কোরোনাগী মনুংদা করি থেংনরকপগে হায়বা অমুক্তা হায়বীয়ু।
অদোমগী পাউদমগী খুত্থাংদগী লৈবাক অসিদা অদোমগী থবক অসি মতৌ করম্না পাংথোকপগে হায়বসি ঐহাক্না লৈবাক মীয়ামদা খঙহঞ্জনীংই।
প্রকাশজী - ঐহাক্না দিল্লী সরকারগী মখাদা লৈবা ওতোনোমস ইন্সতিত্যুসন অমা ওইরিবা ইন্সতিত্যুৎ ওফ লিভর অমসুং বিলিয়রী সাইন্স কৌবা হোস্পিতাল অমদা লেব তেক্নিসিয়ন ওইনা চহি ১০ থবক তৌরক্লি।
ঐহাক্না হেল্থ সেক্তরদা লৈরকপা অসি চহি ২২ ফারে। আই. এল. বি. এস. কী মমাংদসু, ঐহাক্না এপোল্লো হোস্পিতাল, রজিব গান্ধী কেন্সর হোস্পিতাল, রোতারী ব্লদ বেঙ্ক দিল্লীনচিংবা শক্নাইরবা ইন্সতিত্যুৎ কয়াদা থবক তৌরম্মি।
সর, হায়রিবা মেদিকেল ইন্সতিত্যুসনশিং অসিগী ব্লদ বেঙ্ক দিপার্তমেন্ততা থবক তৌরক্লবসু, ঐহাক্না আই. এল. বি. এস. কী ভাইরোলোজী দিপার্তমেন্তকী মখাদা মমাং চহিগী এপ্রিল ১, ২০২০দগী কোবিদ তেস্তিং লেবতা থবক তৌরকপনি।
কোবিদ লাইচৎ মনুং অসিদা হেল্থকা মরী লৈনবা রিসোর্স অমসুং পাম্বৈশিংদা খুদোংচাদবা অমসুং অৱাবা কয়া লৈরিবা অসিদি য়েৎনীংঙাই লৈতবনি, অদুবু ঐখোয়দা চেল্লিবা থৌদাং খঙবা, তেংবাংনবা, পাঙ্গল অমসুং মতিকপু লৈবাক, মীওইবা জাতী অমসুং খুন্নাইনা মীয়ামদা উত্থোকহন্নীংবগী অনিংবা অপাম্বা লৈরিবা অসিবু পাংথোকপগী খ্বাইদগী চাউরবা খুদোংচাবা অমনি হায়না ঐহাক্না লৌই।
অদুগা সর, লৈবাক, মীওইবা জাতী অমসুং খুন্নাইগী অপাম্বগা মরী লৈননা ঐখোয়গী খ্বাইদগী নীংথিনা তৌবা ঙম্বগী চাংদা ঐখোয়না হোৎনজৈ, লৈরিবা থাক্কা মান্ননা থবক তৌনবা হোৎনজৈ, মতাং অসিদা ঐখোয়দা য়াম্না চাউথোকচবা ফাওজৈ।
করিগুম্বা মতাংদা, ঐখোয়গী ইমুং-মনুংনা য়ানীংদবা উৎপা য়াওই নত্ত্রগা অকিবা ফাওবা য়াওই।
অসিগুম্বা মতাংদা, খুদোংথীবা অমসুং মহৌশাগা মান্নদবা ফীভমদা ঐখোয়বু ঙাকথোক্নবনি হায়দুনা মশাগী ইমুং-মনুংদগী লাপ্না অমসুং লৈবাক্কী ঙমখৈদা লৈরিবা ঐখোয়গী লান্মীশিংগী মতাংদা খঞ্জৈ।
মখোয়গা চাংদম্নবদদি, ঐখোয়না থেংনরিবা খুদোংচাদবশিং অসিদি করিসু নত্তে।
মখোয়সু, ফীভম অসি খঙলিবনি অমসুং হৌজিক ওইরিবা ফীভম অসিদা মখোয়না ঙম্বা মওংদা তেংবাংলিবনি।
মোদীজী - প্রকাশজী, সরকারনা নাকল অমদা, কোরোনাগী মতম অসিদা মীওই অমদগী লাপ্না লৈননবা পাউতাক কয়া পীরি।
অদুগা অদোম্না, খ্বাইদগী মমাংদা লৈদুনা কোরোনা ভাইরসকী মরক্তা লৈবা তারি।
অদোম্না মসিবু খ্বাইদগী নক্ননা থেংনরিবনি।
অমরোমদা মসিনা পুন্সিদা খুদোংথীবা নঙহনগদৌরিবনি, মরম অদুনা ইমুং-মনুংনা পাখৎপা অসিদি মহৌশানি।
অদু ওইরবসু, মসিগী লেব তেক্নিসিয়নগী থবক অসিসু মী খ্বাইনা তৌনবা থবক্কী মনুং চল্লি।
অদুগা, হৌজিক্কী লাইচৎ অসিদা, অদোম্না তৌরিবা থবক অসিদা অনৌবা ৱাফম অমসু হাপচিনলক্লিবনি।
মরম অদুনা, থবক তৌবগী মতমসু হেনগৎলম্লগনি।
অদোম্না লেবতা অহিঙ কয়া অমা লেক্লমগনি।
মীওই করোর-করোরদা তেস্ত তৌরকপনিনা, থবকসু য়াম্না হেনগৎলমগনি।
অদুনা, ইশা ঙাকথোকচনবা, অদোমসু চেকশিন থৌরাং লৌখৎপরা নত্ত্রগা লৌখত্তবরা?
প্রকাশজী - হোয় সর, লৌখৎলি।
ঐখোয়গী আই. এল. বি. এস. লেব অসি দবল্যু.
 ঐচ. ও. না শকখঙলবনি, মরম অদুনা মালেমগী চৎন-কাংলোন খুদিংমক লোইনা ইল্লি।
ঐখোয়গী ফিজেৎকী মতাংদা থাক অহুমগী তেক্ত-কায়দবগী কাংলোন ইল্লি।
ঐখোয়না মদু শেৎলগা লেবতা চঙই, মদু শেত্তুনা থবক তৌই।
ফিজেৎ লৌথোকপা, মমিং থাবা অমসুং তেস্ত তৌবগী তোঙান-তোঙানবা কাংলোন লোইনা লৈ।
ঐখোয়না কাংলোনশিং অসি ইন্দুনা থবক তৌই।
অদুনা সর, ইশ্বরগী থৌজালদগী ঐহাক্কী ইমুং-মনুং অমসুং ঐহাক্কী নক্নবা মীওই অমত্তা ঙসি ফাওবদি লাইনা অসিনা নাদ্রি।
অদুগা ৱাফম অমদি লৈবনি, মদুদি, ঐখোয়না নীংথিজনা চেকশিনলবদি, মদুদগী থাক খরদি ঙাকথোকপা ঙম্বনি।
মোদীজী - প্রকাশজী, অদোমগুম্বা মীওই লিশিং কয়া অমদি লেবশিংদা চহি অমদগী লৈরক্লি অমসুং অসিগুম্বা অৱাবা থবক অসি তৌদুনা লাক্লি, মীওই মশিং খঙদবগী পুন্সি কল্লি অমসুং ঙসিদি লৈবাক মীয়াম্না মসিগী মতাংদা খঙলগনি।
প্রকাশজী, ঐহাক্না অদোমগী খুত্থাংদা, অদোমগী থবক্কী মীওই খুদিংবু থাগৎচরি।
ঐহাক্না লৈবাক মীয়ামগী মহুৎ শিন্দুনা অদোম্বু থম্মোই শেংনা থাগৎলি।
অদোমসু হকচাং ফনা লৈবীয়ু।
অদোম অমসুং অদোমগী ইমুং-মনুংসু তেক্ত-কায়দনা লৈবা ওইসনু।
ঐহাক্না অদোম্বু মায়-পাকপগী থৌজাল পীজরি।
প্রকাশজী - প্রধান মন্ত্রীজীবু থাগৎচরি।
ঐহাক্না খুদোংচাবা অসিবু পীবীবগীদমক্তা অদোম্বু থাগৎচরি।
শ্রী মোদী – ইনাওবুসু থাগৎচরি। পি. এম. মোদী: মরুপশিং, ঐহাক্না ভাই প্রকাশজীগা ৱারী শারম্বদি য়াই, অদুবু মহাক্কী ৱারোলগী খুত্থাংদা লেব তেক্নিসিয়ন লিশিং কয়া অমনা ঐখোয়গীদমক্তা তৌবীরিবা থবকশিংগী ৱাফম কয়া ঐখোয়গী নাক্তা য়ৌরক্লি।
মহাক্কী ৱারোলদগী ঐখোয়না মীওই লিশিং কয়াগী থবক্কী মতাংদা খঙবা ঙম্বতা নত্তনা মখোয়গী থৌদাংসু খঙবা ঙম্লে।
ঐখোয়গী ভাই প্রকাশজীগুম্বা মরুপশিংনা মখোয়গী থবক্তা খোঙফম চেৎলিবা অমসুং মখোয়গী থবকশিংনা অমত্তা ওইনা তেংবাংনদুনা কোরোনাবু মাইথীবা পীবদা য়াম্না চাউনা তেংবাংগনি।
ঐহাক্কী নুংশিরবা লৈবাক মচাশিং, হৌজিক ঐখোয়না “কোরোনাগী লান্মীশিংগী” মতাংদা ৱারী শারিবা অসিদা হৌখিবা চহি অমগা মখায় অসিদা মখোয়না কয়া য়াম্না থবক কন্না শুবগে অমসুং খোঙফম চেৎপগে হায়বা খঙবা ঙম্লে।
অদুবু, লৈবাক শিনবা থুংবদা লৈরিবা মখোয়গুম্বা লান্মী কয়া অমনসু থেংনরিবা লান অসিদা অচৌবা থৌদাং য়ারি।
অদোমসু ইশা ইথন্তা অমুক্তা খন্থৌ, লৈবাক্কী পথাপ খুদিংমকপু শোকহল্লিবা ইরাং অমা ঐখোয়গী লৈবাক অসিনা থেংনরি।
এগ্রিকলচর সেক্তরনা মখোয় মশাবু মসিগী ইরাং অসিদগী থাক কয়া অমদা মশাবু কঞ্জদুনা লাক্লি।
মখোয়না মশাবু তেক্ত-কায়দনা থম্বতা নত্তনা, মখোয়না চাউখৎপা পুরকচদুনা মাং থানা চঙশিল্লি।
ঐখোয়গী লৌমীশিংনা লাইচৎ অসিগী মনুংদা হান্না তৌখিদ্রিবা মওংদা পোত্থোক পুথোক্লি হায়বসি অদোম খঙবরা!
লৌমীশিংনা অমুক্তা তৌখিদ্রিবা মওংদা পোত্থোক পুথোক্লি অমসুং হন্দক্কী মতাং অসিদা লৈবাক অসিনা হান্নদগী খ্বাইদগী হেন্না পোত্থোক লৈশিনবগী থবকসু পাংথোকখি।
হন্দক্কী মতাং অসিদা, মফম কয়া অমদা, লৌমীশিংনা হঙ্গাম থাউগী মতাংদা মিনিমম সপ্পোর্ত প্রাইস (এম. এস. পি. )দগী হেন্না ফংনখি।
লৈবাক অসিনা হান্নদগী হেনবা মওংদা হৱাই-চেংৱাই পুথোকপা ঙমখিবদগী লৈবাক মীয়াম খুদিংদা তেংবাংবা ঙম্লিবনি।
ঙসিদি, হৌজিক্কী অৱাবা মতম অসিদা, শোত্থরবা মীওই কয়াদা লেম্না রাসন পীরি।
অদুগা, লায়রবা অমত্তগী ইমুংদা চাকখুম মৈ মুৎপা নুমিৎ অমা ফাওবা য়াওখিদ্রি।
মরুপশিং,, ঙসিদি লৈবাক অসিগী লৌমীশিংনা অনৌবা থৌরাংশিংগী খুদোংচাবা লৌরগা লম কয়াদা অঙকপা কয়ামুক তৌরি।
খুদম ওইনা, অগরতলাগী লৌমিশিংবু লৌখৎসি।
লৌমীশিং অসিনা থৈবোংবু মরাং কাইনা লোক্লে।
লৈবাকসিদা অমসুং মপানগী লৈবাকশিংদা মখোয়বু পাম্নবদু ফংহনবা ঙম্লদুনা, তাঞ্জাসিদা অগরতলাগী লৌমীশিংগী থৈবোংবু গুৱাহাতীদা ত্রেন্না পুরকখ্রে।
অসিগুম্বা থৈবোংসি হৌজিক্তি গুৱাহাতীদগী লন্দন্দা থারীবনি।
মতৌ অসুম্না, অদোম্না বিহারগী শাহী লিচিগী মতাংদসু তারম্লগনি।
কুমজা ২০১৮দা, মসিবু মশক খঙবা হেনগৎননবা অমসুং লৌমীশিংনা হেন্না খুদোংচাবশিং ফংনবগীদমক লৈঙাকনা শাহী লিচিবু জি. আই. তেগসু তৌখ্রবনি।
হৌজিক্তি বিহারগী শাহী লিচিবু লন্দন্দসু এরোপ্লেনগী মতেংনা য়ৌহনখ্রবনি।
ঐখোয়গী লৈবাকসিদা নোংপোক্লোমদগী নোংচুপ্লোমদা, অৱাংলোমদগী মখারোমদা অসিগুম্বা তোপ-তোপ্লবা মহাও চেল্লিবা অমসুং পোত্থোকশিংনা পিক থন্না লৈরবনি।
খা থংবা ভারতকী ভিজিয়নাগ্রমগী হৈনৌশিংগী মতাংদা অদোম্না শোইদনমক তারম্লগনি।
হৌজিক হৈনৌসিবু কনানা চানিংলম্লোইদবগেনে?
মরম অসিনা, হৌজিক কিসান রেলনা ভিজিয়নাগ্রমগী হৈনৌগী তোন চা কয়ামুক দিল্লীদা পুরিবনি।
দিল্লী অমসুং অৱাংথংবা ভারতকী মীশিংনা ভিজিয়নাগ্রমগী হৈনৌবু চারগনি অদুগা ভিজিয়নাগ্রমগী লৌমীশিংনা লন-থুম নীংথিজনা তানশিল্লগনি।
কিসান রেল অমনা হৌজিক ফাওবদা পোত্থোক তোন লাখ ২মুক হোনখ্রে।
হৌজিক লৌমীশিংনা উহৈ-ৱাহৈ, মনা-মশিং, মহৈ-মরোংশিংবু খ্বাইদগী নেম্বা ভারাদা লৈবাকসিগী অতোপ্পা লোইজি-লোইয়াশিংদা থাবা ঙম্লে।
ঐগী নুংশিজরবা ঈরৈচাশিং, ঙসি মেগী ৩০দা ঐখোয়না ‘পুক্নীংগী ৱারোল’ তারী অমসুং তাঞ্জা চারুবদুনা মসিনসু লৈঙাকসিগী চহি ৭ মপুং ফারকপদুবুসু তাক্লি।
অসিগুম্বা চহিশিংসিদা, লৈবাক অসিনা ‘সবকা-সাথ, সবকা ভিকাস, সবকা ভিশ্বাস’কী মন্ত্রসিবু ঙাক্লি।
ঐখোয় খুদিংমক্না লৈবাকসিগী য়াইফনবগীদমক কৎথোকপগা লোয়ননা মীৎকুপ খুদিং শিন্থা পাংলি।
মরুপ-মপাং কয়ানা ঐঙোন্দা চিথি ইরকখ্রে অদুগা ‘পুক্নীংগী ৱারোল’দা ফোঙদোকখ্রে, ঐনসু চহি ৭কী ঐখোয় অমগা অমগা খুৎশম্ননা চৎলক্লিবা খোঙচৎসিগী মরমদা খন্ন-নৈনগনি।
মরুপ-মপাংশিং, অসিগুম্বা চহি ৭সিদা ঐখোয়না পাঙথোকপা ঙমখ্রিবা খুদিংমকসি, ঈরৈবাকসিগীদমক্তনি, ঈরৈচাশিংগীদমক্তনি।
খুৎশম্নরগা, ঐখোয়না চহিশিংসিদা ঈরৈবাক্কী চাওথোকচখিবা মীৎকুপ কয়ামুক থেংনখ্রে।
ঐখোয়না হৌজিক ভারতনা অতোপ্পা লৈবাকশিংগী ৱাখল অমসুং থৌইনশিন্দগী নৎতবীদা, অদুবু মশামক্কী অচেৎপা থাকজবীগা লোয়ননা মাংলোমদা চংশিল্লি হায়বসি খঙলকপা মতমদা, ঐখোয় পুম্নমক্না চাউথোকচবা পোকই।
হৌজিক ভারতনা ঐখোয়গী মায়োক্তা লৌতুনরকপা মখোয়শিংদুদা চপচাবা পাউখুম পী হায়বসি থেংনবা মতমদা, ঐখোয়গী থাজবগী ঈথকসি অসুম কাখৎলি।
নেস্নেল সেক্যুরিতীগী থৌদোক-ৱাথোক্তা ভারতনা তাইশিন্নবা তৌদবা মতমদা, ঐখোয়গী খুৎলাই পাইবা লান্মীশিংগী মপাঙ্গল কনখৎলকপা মতমদা, ঐখোয়না ফাউরিবদি, অশেংবমক্কী, ঐখোয়সি অচুম্বা লম্বীদা চৎলিবনি হায়বা অসিনি।
মরুপশিং, ঐহাক্না লৈবাক অসিগী কাচিন-কোয়া শিনবা থুংবদা খুন্দারিবা মশীঙ থিঙমদ্রবা ঈরৈচাশিংদগী পাউজেলশিং অমসুং চিথিশিং ফংই।
মীওই কয়া অমনা চহি ৭০সিগী মনুংদা অহানবগী ওইনা মখোয়গী খুঙ্গংদা ইলেক্ত্রিসিতি য়ৌরকপগী মতাংদা লৈবাকসিবু থাগৎলকই মদুদি মখোয়গী মচাশিংনা ফেন মখাদা, মঙাল মরক্তা লাইরিক ঔরাইবা ঙম্লে।
মীওই কয়া অমনা হায়রক্লিবদি মখোয়গী খুঙ্গংসু সহরগা নুংনা থাবা লম্বীনা শম্নরে।
লম্বীশিংদু শেম্লবা মতুংদা, অহানবগী ওইনা মখোয়না মালেমগী অতোপ্পা মফমশিংগা শম্নবা ঙম্লে হায়বদু পুক্নীংদা ফাউই হায়না ঐঙোন্দা পাউজেল থারকপা ঐনা ত্রাইবেল লম অমদগী মরুপ খরবু নীংশিংলি।
মতৌ অসুম্না, কনাগুম্বা অমনা বেঙ্ক একাউন্ত হাংদোকপগী মতাংদা নুংঙাইবা ফোঙদোরকই, কনাগুম্বা অমনা তোঙান-তোঙানবা স্কিমশিংগী মতেংদগী অনৌবা থবক ফংবা হৌরে, অদুনা অদুগুম্বা নুংঙাইবদু শরুক য়ামিন্ননবা ঐঙোন্দা পাউজেল পীরকই।
‘প্রধান মন্ত্রী অৱস য়োজনা’গী মখাদা মখোয়গী ময়ুম শারবা মতুংদা, ঈরৈচা কয়াদগী ‘গ্রিহপ্রবেশ’ - য়ুম শঙ্গাবগী থৌরমদা শরুক য়ারনবগী চেবাউ অদুম ফংদুনা লৈ।
চহি ৭সিদা, মখোয়গী নুংঙাইবগী মীৎকুপ মিলিয়ন কয়াগা মরী লৈনরক্লে।
নুমিৎ খরনিগী হেক মমাংদা, খুঙ্গং অমগী ইমুং অমনা ‘জল জীবন মিসন’গী মখাদা মখোয়গী য়ুমদা তোতি ঈশিং ফংবগী ফোতো অমা থারকই।
ফোতোদুগী মখাদা মখোয়না ইরকখি ‘মেরি গাৱকী জিভন ধারা’ – ঐগী খুঙ্গংগী হিংনবগী পাম্বৈ, অসিগুম্বা ইমুং কয়ামুক লৈরিবনি!
নিংখা তম্লবা মতুংগী চহি ৭০সিদা, ঈরৈবাকসিগী খুঙ্গংগী ইমুং ক্রোর অহুমগা মখাইখক্তদা ঈশিং ফংলম্মী।
অদুম ওইনমক, হৌখিবা থা ২১ সিখক্তদা ইমুং ক্রোর মরিগা তংখাইদা অফবা ঈশিং ফংহনখি।
মখোয়সিগী মনুংদগী, থা ১৫ দি কোরোনাগী মতমনি!
‘অয়ুসমান য়োজনা’গী মতেংনা লৈবাকসিদা অসিগুম্বা থাজবা অমা লৈরে।
লাইরবা মীনা শেল তিংদনা লায়েংলুরগা হকচাং ফনা হল্লকপা মতমদা, মখোয়গী অনৌবা পুন্সি অমা ফংলে হায়না মখোয়না ফাওই।
মখোয়না লৈবাকসিগা লোয়ননা লেপমিন্নগনি হায়না থাজবা পোকই।
অসিগুম্বা ইমুংশিংগী য়াইফ-পাকুজেলশিংগা লোয়ননা, মমা ক্রোর কয়াগী য়াইফ পাউজেলশিংগা লোয়ননা, ঐখোয়গী লৈবাকসি থৌনাগা লোয়ননা চাউখৎপরোমদা চৎলিবনি।
মরুপশিং, চহি ৭ অসিদা, ভারতনা দিজিতেল ত্রাঞ্জেকসনশিংদা অনৌবা মায়কৈ অমগী মতাংদা মালেমদা উৎনবা থবক তৌরক্লি।
ঙসিদি, অদোম্না মফম অমদা হেক্তদা লৈরগা নিংতম্না দিজিতেল পেমেন্তশিং তৌবা ঙম্লে; মসি কোরোনাগী মতমসিদফাওবা য়াম্না কান্নৈ হায়বদু উৎলি।
ঙসিদি, লুব-নানবগী মতাংদা ঈরৈচাশিংবু চেকশিনবা থৌদাং লৌবা অমসুং খঙলকপদু হেনগৎলক্লি।
ঐখোয়না মমিং লৈরবা সেতলাইতশিং থাগৎলি অমসুং মমিং লৈরবা লম্বীশিং শেম্লি।
চহি ৭সিদা, ঈরৈবাকসিগী লিরবা মরৈ য়েৎপা কয়াবু মপুং ফাবা শান্তি অমসুং ঈং-তপ্পগা লোয়ননা কোকহনবসু ঙম্লে।
শান্তি অমসুং চাওখৎপগী অনৌবা থাজবা অমা অৱাং-নোংপোক্তগী কশ্মির ফাওবদা লাকহল্লে।
মরুপশিং, চহি তরাগী খুজিংশিংদা পাঙথোকপা ঙম্লমদবা, করম্না মখোয়না চহি ৭সিদা পাঙথোক্লিবা অসিগুম্বা থবকশিংগী মরমদা অদোম খনবা ঙম্ব্রা?
পুম্নমকসি ওইথোক্লিবগী মরমদি চহি ৭ অসিদা, লৈঙাক অমা ওইবদগী হেন্না নৎত্রগা মীয়াম ওইবদগী হেন্না, ঈরৈবাক অমা ওইনা পুন্না থবক পাঙথোকখি।
ঐখোয়না তিম অমা ওইনা থবক তৌখি।
ঐখোয়না তিম ইন্দিয়া ওইনা থবক তৌখি।
নাগরিক খুদিংমক্না লৈবাকসিবু চাউখৎনবগীদমক মাঙলোমদা খোঙথাং থাংখি।
তশেংবমকনি!
মায় পাকপশিং লৈরিবদুদা, হোৎনখিবশিংসু লৈরিবনি।
চহি ৭ অপুনবসিদা, ঐখোয়না অরুবা চাংয়েংশিং মায় পাকখি, অদুগা মতম খুদিংমক্তা ঐখোয় পুম্নমক হেন্না শক্তি লৈরকখি।
কোরোনা লাইচৎকী মওংদা, ঐখোয়বু হন্না হন্না চাং য়েংহনখি।
মসি মালেম পুম্ববু ৱাহল্লিবা থৌদোক অমনি, মী কয়ানা মখোয়গী নুংশিজরবা কয়াবু মাংজখি।
মসিগী অমাং-অতাসিদগী অচৌবা লৈবাকশিং ফাওবা নান্থোকপা ঙমখিদে।
লাইচৎসিগী চৈরক অসিদা, ভারতনা ‘সেভা আউর সহয়োগ’ – ‘থবক তৌবা অমসুং মতেং পাংনবা’ তৌদুনা মাংলোমদা চংশিনখি।
অহানবা ৱেভতা, ঐখোয়না থৌনা লৈনা থেংনখি; মসিগী পুংফমসিদফাওবা ভাইরসকী মায়োক্তা লান থেংনবা অসিদসু ভারতনা মায় পাক্কনি।
মসি ‘দো গজকী দুরি’ সোসিএল দিস্তেন্সিং ওইগেরা, মাস্ক নৎত্রগা ভেক্সিনগা মরী লৈনবা নিয়মশিং ওইগেরা, ঐখোয়গী হোৎনবদা হনবা অমত্তা লৈহল্লরোইদবনি।
মসিমকনি ঐখোয়গী মায় পাকপগী লম্বীদু।
মথং পুক্নীংগী ৱারোলদা উনবা মতমদা, ঈরৈচাশিংগী হেন্না পুক্নীং থৌগৎপগী হুদমশিংগী মতাংদা ৱারি শান্নগনি অমসুং অনৌবা হীরমশিংদা খন্নগনি।
নহাক্না তৌহন্নীংলিবশিংদু ঐঙোন্দা অদুম থারক্কদবনি।
অদোম্না হকচাং ফনা লৈবা ওইসনু, মতৌ অসুম্না ঈরৈবাকসিবু মাংলোমদা চঙশিনগদবনি।
হন্না হন্না থাগৎচরি!

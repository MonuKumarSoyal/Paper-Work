ঐগী নুংশিজরবা ইরৈবাকচাশিং, মহৌশাদি মন কী বাত্তা হিরম কয়াগী মতাংদা ঙাংদুনা লাকই অদুবু ঙসিদি লৈবাক অমদি মালেম পুম্বদা মালেমগী লাইচৎ কোরোনাদগী নাথৈবা অৱাবা খুদোংথিশিং অসি নত্তবা অমত্তা খন্দরে।
মতাংসিদা ঐহাক্না অতোপ্পা হিরমদা ৱা ঙাংবা হায়বসি মতাং চাদ্রে।
অতোপ্পা মরুওইবা ৱাফম কয়াবুদি লৈখ্রে অদুবু ঐগী থম্মোইনদি লাইচৎ অসিগী মরমদা ৱাফম খরা থমজগে।
অদুবু ইহান হান্না ঐনা ঐগী ইরৈবাকচাশিংদা ঙাকপীয়ু হায়জরি।
ঐগী থম্মোইনদি খঞ্জৈ ময়াম্না ঐবু ঙাকপীগনি।
অদুবু তৌদবা য়াদবা লৌখৎতবা য়াদবা খোংথাং খরনা ময়াম্বু খুদোং চাদবা থোকহল্লে।
ময়াম্না খল্লমগনি কয়াদা ফৎখিদ্রবা প্রধান মন্ত্রীনো, য়াম্লবা মীয়াম ঐখোয়বু অৱাবা খুদোংথিবদা তাহল্লিবা অসিবু।
থোইদোক্না মখোয়দুগী মফমদা ঙাকপীয়ু হায়জরি।
মী ময়াম অমনসু মখোয়বু মপান্দা থোকহন্দবগীদমক্তা শাউরমগনি খল্লি।
ঐ ময়ামগী অৱাবা খঙজৈ অদুবু ভারতকী মীয়াম কোতি ১৩০ অসিবু কোরোনাদগী ঙাকথোক্নবগীদমক্তদি খোংথাং অসি নত্ত্রবদি পাম্বৈ শুকলৈ লৈতে।
কোরোনাগী মায়োক্তা শোক্নরিবা লান অসি শিবা নত্ত্রগা চংবনি।
লান অসি ঐখোয়না ঙম্বা তাবনি অদুবু খোংথাং অসি লৌখৎত্রবদি ওইথোকপা ঙম্লোই।
অদোম অমসুং অদোমগী ইমুংবু শোইদ ঙামদনা লৈহনবদুনি।
ঐনা অমুক্কা হন্না খুদোং চাদবা অসিগীদমক ঙাকপীনবা হায়জরি।
মরূপশিং, ঐখোয়না হায়নবা অমা লৈ অনাবা অমদি লাইচৎ অসি হৌরকপদা থিংহৌগদবনি।
লাইনা অদুনা লুশিল্লক্লবা মতমদদি লাইয়েংবসি ৱাই।
ভারত পুম্বদা হায়নরি ঙসিদি মালেম পুম্বসি কোরোনা ভাইরসনা কোন্সিনখ্রে।
মসিনা লাইরিক হৈরবশিং, সাইন্তিস্ত, লাইরবা ইনাক খুনবা, অশোনবা ইনাক খুনবা পুম্নমকপু শিংনরক্লি।
মসিনা ঙমখৈ লম অমদি রিতু য়ুগ অমত্তা খায়দ্রি।
ভাইরস অসিনা মীওইবা জাতিবু লোইশিন্নবগীদমক হোৎনরক্লি।
মরম অসিনা ঐখোয়নসু ভাইরস অসিদগী ঙাকথোক্নবা অমত্তা ওইনা পুন্সিন্দুনা হোৎনবা ফৈ।
মীওই খরদি লোকদাউন অসি অতোপ্পগী মতেং পাংবীরিবনি হায়না থল্লি, মদুম্না খনবদি লানগনি।
লোকদাউন অসি ইশা অমদি ইমুং মনুংবু কন্ননবগীদমক্তনি।
অদোম্না লেমহৌরিবা নুমিৎশিং অসি পুক্নিং তপথনা ঙাইবীয়ু, চিংলিবা লক্ষমন রেখা অসি নান্থোকপীগনু।
মরূপশিং, মীওই খরদি আইনবু ইকায় খুম্নৈ অদুগা মীওই খরনা ফিভম অসিবু লুনা লৌদে হায়বা ঐহাক খঙই।
অসিগুম্বা মীওইশিংদা হায়জনীংবদি লোকদাউনগী নিয়ম ঙাক্ত্রবদি কোরোনা ভাইরসতগী ঙাকথোকপা লুগনি।
মালেমদা নুংঙাইবা পাম্বা মীওই কয়া লৈ, মখোয়দু হৌজিক্তি লোয়না নীংঙমলক্ত্রে।
মরূপশিং হায়নবা অমা লৈ, লাইনা চেন্দবা হায়বসি খ্বাইদগী লাইবক ফবা অমনি।
মালেমদা খ্বাইদগী নুংঙাইবদি হকচাং ফবনি।
নিয়ম থুগায়রিবশিং অসি মখোয় মশাগী পুন্সিবু শিংনরীবনি।
মরূপশিং, লান অসিদা য়ুমগী মপান্দা লৈদুনা কোরোনা ভাইরসকা লান্থেংনরীবা লান্মী কয়াসু লৈরি।
মখোয়গী ঐখোয়গী মাংজিল থারিবা লান্মীশিংনি।
মরু ওইনা নর্স ইচল-ইচেশিং, নর্সকী থবক তৌরিবা ইচিল ইনাও, দোক্তর, পেরামেদিকেল স্তাফশিং অসিনা।
কোরোনাবু মায়থিবা পীখ্রবা মরূপশিংগী মতৌ তমগদবনি।
হৌখিবা নুমিৎশিংসিদা ঐনা মখোয়গা ফোন্দা ৱারী শানখি, মখোয়গী থৌনা হাপখি, মখোয়গা ৱারী শানবদগী ঐগীসু অনৌবা থৌনা লাকই।
ঐনা মখোয়দগী ফংলকপদু মন কী বাত্তা শেয়ার তৌজগে।
অহানবদা ঐখোয়দা জোইন্ত তৌগদৌরিবা অসি শ্রী রামাগম্পা তেজা জীনি।
মহাক অসি আই. তি. প্রোফেস্নেলনি… মহাক্কী এক্সপরিয়েন্স অদু তারসিহোয় রামরামাগম্পা তেজা: খুরুমজরিপ্রধান মন্ত্রী: খুরুমজরিরামাগম্পা তেজা: খুরুমজরি খুরুমজরিপ্রধান মন্ত্রী: নহাক কোরোনা ভাইরসকী খুদোংথিবদগী নান্থোরক্লবা মীনি হায়।
রামাগম্পা তেজা: হোয় অচুম্বনি।
প্রধান মন্ত্রী: ঐ নহাক্না মতৌ করম্না খুদোংথিবা অসিদগী নান্থোরকখিবনো হায়বদুগী মতাংদা খঙনীংই।
রামাগম্পা তেজা: ঐ আই. তি. সেক্তরগী এমপ্লোইনি।
থবক্কা মরী লৈননা দুবাইদা মীতিং অমা য়াউবা চৎলুই।
মফমদুদা খঙহৌদনা লৌরকপনি।
হল্লক্লগা লাইহৌ হৌবা হৌরকখি।
নুমিৎ মরিনি-মঙানি লৈরগা দোক্তরনা কোরোনা ভাইরস তেস্ত তৌবা মতমদা পোজিতিব ওইরম্লে।
অদুদগী গান্ধী গবর্নমেন্ত হোস্পিতাল হাইদ্রবাদতা এদমিৎ তৌরে।
নুমিৎ তরামরিনিগী মতুংদা ফরদুনা দিসচার্জ তৌরে।
খরদি কিবা পোকখি।
প্রধান মন্ত্রী: হায়বদি নহাক ইনফেক্সন ওইরে হায়বদুরা।
রামাগম্পা তেজা: অহোয়।
প্রধান মন্ত্রী: ভায়রস অসি অকীবগী মশক্নি হায়বসি হান্ননা খঙলমগনি।
মদুদা অমুক্কা হেন্না থৱাই ৱারমগনি।
রামাগম্পা তেজা: অহোয়।
প্রধান মন্ত্রী: মতমদুদা নহাক্না করি খনখি?
রামাগম্পা তেজা: অহানবদা য়াম্না কীখি।
করম হায়না তৌরিবনো হায়না খনবদা খনফম থোকখিদে।
মরমদি লাইনা অসি ভারত্তা মী অহুম মরিদি নারবা জাৎনি।
মসিগী মরমদা করিসু খঙবা নত্তে।
হোস্পিতালদা এদমিৎ তৌরবা মতুংদদি ঐবু ক্বারেনতিন্দা থমখি।
নুমিৎ নিনি হুম্নিদি অসুম্না লৈখি।
প্রধান মন্ত্রী: অহোয়।
রামাগম্পা তেজা: মফমদুগী দোক্তর অমসুং নর্সশিং অদু য়াম্না ফৈ।
নুমিৎ খুদিংগী ফোন তৌরকই।
করিসু তৌরোই হায়না থৌনা হাপলকই।
নোংমদা দোক্তর নর্সশিংগা অনিরক অহুমলক ৱারী শান্নৈ।
হান্নদি কীরম্মি অদুবু মমৈথংদদি অসুক ফবা মীশিং অসিগা লৈমিন্নরবদবু ঐহাক ফরকখিগনি হায়না খনখি।
প্রধান মন্ত্রী: অদোমগী ইমুং-মনুংগী মীওইশিংগী ৱাখল্লোনদি?
রামাগম্পা তেজা: ঐনা হোস্পিতালদা এদমিৎ তৌবা মতমদুদা ময়াম পুম্নমক য়াম্না নুংঙাইনখিদে।
মীদিয়াদগী প্রোব্লেম খরা লাকখি।
মখোয়বু তেস্ত তৌবদা নেগতিব ওইরমখি।
মসি খ্বাইদগী চাউবা থৌজালনি।
মতুংদদি নোংম-নোংমগী ইমপ্রুব তৌবা হৌরকখি।
প্রধান মন্ত্রী: ইশানা অমদি ইমুং-মনুংনা করি-করি চেকশিন থৌরাং লৌখৎখি?
রামাগম্পা তেজা: ইমুং-মনুংগীদি হেক খঙলকপগা ক্বরেন্তিন তৌরে।
দোক্তরশিংনা মপান থোক্তনা য়ুমদা লৈদুনা হাউস ক্বরেন্তাইন তৌনবা হায়রকই।
মাস্ক লৈনবা হায়রকই, খুৎ হাম্বসি য়াম্না তঙাই ফদে।
প্রধান মন্ত্রী: য়াম্না নুংঙাইজরে রাম।
অদোম ফদুনা লাক্লে।
অদোম অমদি ইমুং-মনুংবু অমুক হন্না নাদ য়েক্তনবা য়াইফ-পাউজেল পীজরি।
রামাগম্পা তেজা: থাগৎচরি।
প্রধান মন্ত্রী: নহাক আই. তি. প্রোফেস্নেলনি, অদুনা নহাক্কী এক্সপরিয়েন্স অদু ওদিও লৌরগা সোসিয়েল মীদিয়াদা ভাইরেল ওইহল্লু।
মীয়াম্না কীদনা মতম চানা লাইয়েংলবদি করম্না হিংবগে হায়বদু খঙননবা।
রামাগম্পা তেজা: হোয়।
ঐনা মপান থোরকপদা ক্বরেন্তাইন অসি জেলদা থম্বগুম খন্নরম্মি, মদু নত্তে।
মীয়াম্না গবর্নমেন্ত ক্বরেন্তাইন অসি ইশা, ইমুং অমদি লৈবাক্কী খনগদবনি।
মতম চানা তেস্ত তৌবা, ক্বরেন্তাইন তৌবা তঙাই ফদে।
মসিদা স্তিগমা লৈরোইদবনি।
প্রধান মন্ত্রী: ফরে রাম।
হন্না-হন্না য়াইফ মঙ্গল পীজরি।
রামাগম্পা তেজা: থাগৎচরি, থাগৎচরি।
প্রধান মন্ত্রী: থাগৎচরি ভাইয়া… হায়নিঙাই লৈতনা থাগৎচরি।
রামাগম্পা তেজা: থাগৎচরি।
মরূপশিং, রামনা মঙোন্দা দোক্তরশিংনা হায়রকপা পাউতাক পুম্নমক ঙাকপদগী কোরোনা নারম্বদগী হান্নগী পুন্সিদা হঞ্জিল্লক্লে।
কোরোনাবু মায়থিবা পীখিবা মরূপ অমসু ৱারী শাসি।
মখোয়গী ইমুং পুম্বা অমদি মচানুপা পাখঙসু ইনফেক্ত তৌরুরবনি।
আগ্রাদগী শ্রীমান অশোক কাপুরগা ৱারী শান্নসি।
প্রধান মন্ত্রী: খুরুমজরি অশোক জী।
অশোক কাপুর: খুরুমজরি অদোমগা ৱারী শাবা ফংবসি লাইবক ফবনি।
প্রধান মন্ত্রী: অদোমগী ইমুং পুম্বা খুদোং থীবা তারবা মতমসিদা ৱারী শানবা ফংজবা ঐহাক্কীসু লাইবক ফবনি।
অশোক কাপুর: জী জী।
প্রধান মন্ত্রী: অদোম্না খুদোংথীবা অসি করম্না থেংনখিবা, ইনফেক্সন ওইরে হায়বসি করম্না খঙলকখিবগে?
হোস্পিতালদা কমদৌবা?
হায়বদি অদোমগী ৱারীশিং তারগা লৈবাক মীয়ামদা করি হায়গদবা হায়বদু থমজগে।
অশোক কাপুর: শোয়দনা হায়জগে।
ঐগী ইচানুপা অনি ইতালীদা চৎখি।
মফমদুদা খোংউপকী মেলা তৌই।
ঐখোয়গী মফমসিদা খোংউপকী মেনুফেকচরিং ফেক্তরী লৈ।
প্রধান মন্ত্রী: হোয়।
অশোক কাপুর: মখোয়না ইতালীদগী হল্লকপা মতমদুদাপ্রধান মন্ত্রী: হোয়।
অশোক কাপুর: ঐখোয়গী ইয়া নুপাসু চৎলুই।
মহাক্তি দিল্লীদা লৈ।
মহাক্না মশা খরা নুঙইরক্তবদা রাম মনোহর লোহিয়া হোস্পিতালদা চৎখি।
প্রধান মন্ত্রী: অদুদগীদিঅশোক কাপুর: মখোয়না মহাকপু পোজিতিব ওইরে হায়খি।
অদুগা সফদর্জং হোস্পিতালদা শিফ তৌখি।
প্রধান মন্ত্রী: অহোয়।
অশোক কাপুর: ঐখোয়দা ফোন তৌরকই।
নখোয়সু মহাক্কা চৎমিন্নরুরবনিনা তেস্ত তৌথোকউ হায়না।
ইচানুপা অনি আগ্রা দিস্ত্রিক্ত হোস্পিতালদা তেস্ত তৌবা চৎলে।
মখোয়না নখোয়গী ইমুং মনুংসু কৌরকউ হায়বদুদা ঐখোয় লোয়না চৎলে।
প্রধান মন্ত্রী: অহোয়।
অশোক কাপুর: মথংগী নুমিৎতা মখোয়না নখোয়গী ইমুংগী মী তরুক ইচানুপ অনি, ঐগী নুপী, ঐদি চহী ৬৩ শুরে, ইমৌনুপী অদুগা ইশুনুপা চহী ১৬পু পোজিতিব ওইরে হায়না দিল্লীদা চৎনবা হায়রে।
প্রধান মন্ত্রী: হে ইশ্বর।
অশোক কাপুর: অদুবু ঐখোয় কীখিদে।
ঐখোয়না হায় খঙদোকপসি ফরে।
ঐখোয় দিল্লীদা সফদর্জং হোস্পিতালদা চৎলসি।
আগ্রাগী কাংবুনা ঐখোয়বু এম্বুলেন্স অনিদা থাবীরে।
পৈশা অমত্তা লৌদে।
দোক্তর অমদি এদমিনিস্ত্রেতরগী থৌদাং থাগৎনিঙাইনি।
প্রধান মন্ত্রী: ময়াম এম্বুলেন্সতা লাক্লে।
অশোক কাপুর: অহোয়।
ঐখোয় নোর্মেল ওইনা ফমখি।
সফদর্জং হোস্পিতাল ফাওবা দোক্তরশিংসু য়াওই।
মফমদুদা দোক্তিশিংনা ঙাইদুনা লৈরম্মি।
মখোয়না ঐখোয়বু ৱার্ত্তা পুশিল্লে।
ঐখোয় তরুকমকপু তোঙান তোঙানবা কাদা থম্মি।
কাশিংদু য়াম্না ফৈ।
নুমিৎ ১৪দি হোস্পিতালদা কাদা ইথন ইথন্তা লৈ।
দোক্তর অমদি স্তাফশিংদু য়াম্না ফৈ।
মখোয়না শেৎলক্লিবা ফীজোলশিংদু উবদা দোক্তররা ৱার্দ বোইরা নর্সলা খঙবা ঙমদে।
মখোয়না হায়বদু ঐখোয়না ইনবা।
প্রোব্লেম অমত্তা ফাওবা লাকখিদে।
প্রধান মন্ত্রী: অদোমগী সেল্ফ কনফিদেন্স য়াম্না ৱাংই।
থাগৎচরি।
অশোক কাপুর: মদুগী মতুংদগীদি সর ঐখোয়বু করিগুম্বা মতমদা করিগুম্বা মফমদা এৱার্নেসকীদমক চৎলু হায়রবসু ঐখোয় মতম পুম্নমক্তা শেম শাজরি।
প্রধান মন্ত্রী: নত্তে, অদোম্না অপাম্বা মওংদা আগ্রাদা পাংথোকপীয়ু।
অরাম্বা মী থেংনরবসু পীজবীয়ু, লাইরবশিংগীদমক খনবীয়ু।
নিয়মশিং নীংথিনা ঙাকপীয়ু।
ঐখোয়গী ইমুং অসি লাইনা অসিনা নারুরবনি অদুবু নিয়মশিং ঙাক্না চৎপদগী ইমুং পুম্বা হিংলকখিবনি।
ময়ামসু নিয়ম ঙাক্না চৎলবদি লৈবাক অসি কনবা ঙমগনি হায়না মীয়ামদা ৱাখল তাহনবীয়ু।
অশোক কাপুর: মোদী সর, ঐখোয়না ভিদিও শেম্দুনা তি. ভি. চেনেলশিংদা পীখ্রে।
প্রধান মন্ত্রী: য়াম্না ফৈ।
অশোক কাপুর: চেনেলশিংদসু উৎখ্রে মসিনা মীয়ামদা মাংজৌননা চেকশিনহল্লি।
প্রধান মন্ত্রী: অদুগা সোসিয়েল মীদিয়াদা য়াম্না পোপুলর ওইহনবা তাই।
অশোক কাপুর: ঐখোয়না লৈজরিবা কোলোনীদু য়াম্না লুবা নানবা কোলোনীনি।
ঐনা ময়োমদা হায় ঐ লাক্লে অদুবু কীগনু চিংনবা লৈরগদি তেস্ত তৌথোকপীয়ু।
ঐখোয়গা লোয়নবা মীশিংসু তেস্ত তৌথোকপীয়ু।
প্রধান মন্ত্রী: পুম্নমকপু য়াইফ মঙ্গোল পীজরি।
মরূপশিং, ঐহাক্না অশোকজী অমসুং মহাক্কী ইমুং মনুংবু পুন্সি নুংশাংনবা ইশ্বরগী মফমদা নীজরি।
মহাক্না হায়খিবা অদুমাইনা হায়বদি ৱাকৎপা অকীবা য়াউদনা মতম চানা খোংথাং লৌখৎপা মতম চানা দোক্তরশিংগা তানবা অমদি মতিক চাবা চেকশিংন থৌরাং লৌখৎপনা লাইছৎ অসিবু মায়থিবা পীবা ঙমগনি।
মরূপশিং ঐখোয়না লাইচৎ অসি মেদিকেল গ্রাউন্দা মায়োক্নরি, লান্থেংনরি।
মসিগী মরমদা খঙনবগীদমক্তা ফ্রন্তলাইন্দা লৈদুনা লান্থেংনরিবা দোক্তরশিংদগীসু মখোয়না থেংনরকপদু খঙমিন্নসি।
মখোয়গী নুমিৎ খুদিংগী থৌদাংদি অনাবশিং অসিগা লোইনবনি।
মতাং অসিদা দিল্লীদগী দোক্তর নিতেশ গুপ্তাগা ৱারী মতেক অমতং…প্রধান মন্ত্রী: নমস্তে নিতেশ জী।
দোক্তর নিতেশ গুপ্তা: নমস্তে সর।
প্রধান মন্ত্রী: নমস্তে নিতেশ জী।
অদোমদি লান অসি মাংজিল থানা মায়োক্নরিবনি।
হোস্পিতালগী অতৈ দোক্তরশিংগী মুদ করম তৌরিবগে হায়বদু অমুক্তা হায়বীয়ু।
দোক্তর নিতেশ গুপ্তা: ময়াম পুম্নমক্কী মুদ অপদেতনি।
অদোমগী য়াইফ মঙ্গল ঐখোয় খুদিংমক্না ফংলি।
ঐখোয়না চানবা পোৎলম খুদিং পীজদুনা অদোম্না ফজনা সপোর্ত তৌবীরি।
বোর্দরদা লৈরিবা আর্মীগা চপ মান্ননা ঐখোয় হোৎনজরি।
ঐখোয়গী পান্দম হায়ববু অনাবনা নাবা ফরগা ময়ুমদা হনখিবনি।
প্রধান মন্ত্রী: অচুম্বমক্নি, হৌজিক অসি লানগা চপ মান্নবা ফিভম্নি।
অদুগা অদোম্না লানফম অসি মায়োক্নরীবনি।
দোক্তর নিতেশ গুপ্তা: হোয় সর।
প্রধান মন্ত্রী: লায়েংবগা লোয়ননা পেসেন্তশিং অদুবু কাউন্সেলিংসু তৌবা দরকার লৈরমগনি খল্লি।
দোক্তর নিতেশ গুপ্তা: হোয় মদুনি য়াম্না হেন্না দরকার লৈরিবসি।
অনাবশিংসি ঐঙোন্দা তৌরিবসি করিনো হায়না পাখৎনৈ।
করিসু তৌরোই নখোয় নুমিৎ ১৪নি লৈরগা ফরগা য়ুমদা হল্লগদবনি হায়না গ্যান তাননবা হোৎনৈ।
ঐখোয়না হৌজিক ফাওবদা অনাবা ১৬ নাবা ফহল্লগা ময়ুমদা হলহনখ্রে।
প্রধান মন্ত্রী: ময়ামদুগা থেংনবদা অদোম্না করি-করি এক্সপরিয়েন্স তৌবিবগে?
মখোয়না খ্বাইদগী নুংশা থিবসি করি ওইবীবগে?
দোক্তর নিতেশ গুপ্তা: মপানগী লৈবাকশিংদা মী ময়াম ময়াম শিবা অদুমহায়না মখোয়সু শোইদনা শিরগনি হায়না খল্লি।
ঐখোয়না মখোয়দা করম্বা খুদোংচাদবনা করি নুমিৎতা ফগদগে হায়বদু গ্যান তাহন্নবা হোৎনৈ।
নহাক্কী কেস অদু য়াম্না মায়নরনি।
চুম্নগী লোক লাইহৌগুম্বনি অদুনা নুমিৎ মঙা তরুকনি অসিগী মনুংদা ফরনি হায়না ৱারী শাই।
অদুগী তুংদা তেস্ত তৌবদা নেগতিব ওইরগদি য়ুমদা চৎপা য়ারে হায়বগা লোয়ননা মখোয়গী মনাক্তা পুং অহুম মরি কান্নরগা চংদুনা ৱারী শান্ননবা হোৎনৈ।
প্রধান মন্ত্রী: হৌগৎলকপদা খরা কীরবসু মদুনা মখোয়দা থৌনা শোইদনা হাপলমগনি।
দোক্তর নিতেশ গুপ্তা: হৌগৎলকপদা শোইদনা কীরবসু নুমিৎ খরা লৈরগা খরা ফগৎলকপা হৌবদা মখোয় মশাসু ঐখোয় ফগৎলক্কনি হায়বা থাজরকই।
প্রধান মন্ত্রী: দোক্তর খুদিংমক্না ঐখোয়গী পুন্সিগী খ্বাইদগী মরুওইবা থৌদাং অদু লৌবগা মতম অদু লাক্লে হায়না খনফম থোক্লে হায়না খল্লি।
দোক্তর নিতেশ গুপ্তা: অচুম্বমক্নি ঐখোয়গী তুংদা ঐখোয়না হায়রিবা অসি কিনিঙাই ওইবা করিসু লৈতে।
ঐখোয়না ফজনা চেকশিনবগা লোয়ননা অনাবশিংদা মখোয়না করি-করি চেকশিন থৌরাং লৌগদগে হায়বদু ভাব তাহল্লবদি পুম্নমক অফবা ওইগনি।
প্রধান মন্ত্রী: অদোমগীদা অনাবা অসি মশিং য়াম্না লাক্লিবনি থৱাই হকচাং য়াওনা লেপ্পা লৈতনা হোৎনবীয়ু।
অদোমগা ৱারী শানবা ফংজবা অসি ওন্থোক্না নুংঙাইজরে।
অদোমগী লান্থেংদা ঐহাকসু য়াওজরি।
দোক্তর নিতেশ গুপ্তা: অদোমগী য়াইপ থৌজালবু ঐখোয়না লেপ্পা লৈতনা পামজৈ।
প্রধান মন্ত্রী: হন্না-হন্না য়াইফ-পাউজেল পীজরি।
দোক্তর নিতেশ গুপ্তা: থাগৎচরি সর।
প্রধান মন্ত্রী: অদোম্বু হন্না-হন্না থাগৎচরি।
অদোমগুম্বা ময়ামগী হোৎনজমন্না ভারত অসিনা কোরোনাগী মায়োক্তা থেংনরিবা অসি শোইদনা মাই পাক্কনি।
ঐহাক্না অদোমদা হায়জনীংবদি অদোম্না ইশাগী, ইমুং-মনুংগী অমদি মরূপ-মপাংশিংগীসু চেকশিনবীয়ু।
মালেম পুম্বগী ওইনা ফীভম অসিনা তাক্লিবদি লাইনা অসিনা নাবা মীশিং অসি খঙহেন হেঙ্গৎলক্লি।
খঙহেন হেঙ্গৎলকপা অসিনা মরম ওইরগা মীরৈবাক্কী ফর-ফরবা অনা লাইয়েংশং কয়া খুৎ থারি।
অসিগুম্বা ফিভম অসি ভারত্তা লাক্তনবা ঐখোয় হনবা লৈতনা হোৎনবা তাই।
হৌজিক অমুক পুনেদগী দোক্তর বোর্সে ঐখোয়গী ইরক্তা লৈরে।
প্রধান মন্ত্রী: নমস্তে দোক্তর।
দোক্তর: নমস্তে নমস্তে।
প্রধান মন্ত্রী: অদোমদি মীওইবগী সেবানা ইশ্বরগী সেবানি হায়বা ৱাখল্লোনদা থবক তৌবীরি।
ইরৈবাকচাশিংনা অদোমদা পীবা পাউজেল ওইনা ঐহাক অদোমগা ৱারী খজিক্তং শাজনীংই।
মীয়ামগী পুক্নিংদা ফাওরিবসি মখোয়না করম্বা মতমদা দোক্তর উনরগা কোরোনা তেস্ত তৌহনগদগে হায়বসিনি।
মসিগী মাংদা অমুক্তং শন্দোক্না তাকপীয়ু।
দোক্তর: সর ঐহাক বি. জে. মেদিকেল কোলেজদা প্রোফেসারনি।
ঐখোয়গীসিদা নাইদু হোস্পিতাল অসি পুনে ম্যুনিসিপাল কোর্পোরেসন হোস্পিতালনি।
মফম অদুদা জনুৱারী ২০২০দগী স্ক্রিনীং সেন্তর থবক তৌবা হৌরে।
মদুদা কোবিদ-১৯ প্রোজেক্তকী ওইবা পেসেন্ত ১৬কী মনুংদা ক্বরেন্তাইন ত্রিৎমেন্ত অমসুং আইসোলেসন তৌরগা মীওই তরেৎ দিসচার্জ তৌখ্রে।
লেমহৌরিবা কেস মাপল অসিসু স্তেবল ওইরে অমসুং য়াম্না ফগৎলে।
মশাদা ভাইরস লৈরবসু মখোয় য়াম্না ফগৎলে।
মখোয় কোরোনা ভাইরসতগী রিকোবর তৌরক্লি।
কেস ১৬কী সেম্পল সাইজ অসিদি য়াম্না পিকই।
য়ং পোপুলেসনসু শোকপা য়াওশিল্লক্লি অদুম ওইনমক সেরিয়সতি ওইদ্রি, মখোয় ফগৎলক্লি।
ঐখোয়গীসিদা লাকপা সস্পেক্তশিং অসি ইন্তরনেস্নেল ত্রাবেলর অমসুং মখোয়গা থেংনরুবশিংনি।
ওরোফেরিঞ্জেল অমসুং নেসেল স্বাবতা পোজিতিব ওইবশিং অদু পোজিতিব ৱার্দতা এদমিৎ তৌরে।
অদুগা নেগতিব ওইবশিংনা হোম ক্বরেন্তাইন তৌনবা পাউতাক পীখ্রে।
য়ুমদা য়ৌরগা হোম ক্বরেন্তাইন করম্না তৌগদগে হায়বদু তাক্লগা য়ুমদা চৎহনখ্রে।
প্রধান মন্ত্রী: য়ুমদা মতৌ করম্না লৈগদগে তাকখিবা অদু অমুক্তা হায়বীয়ু।
দোক্তর: হোম ক্বরেন্তাইন তৌবা মতমদা য়ুমদা লেংদনা লৈগনি।
অহানবদা ইশাবু য়ামদ্রবদা মীয়ামদগী ফীৎ তরুক লাপ্না লৈবিগনি।
অনিশুবদা মাস্ক শিজিন্নবগা লোয়ননা খুৎ তোয়না হামদোক্কনি।
সেনিতাইজেসন লৈত্রগসু সাবুন অমসুং ঈশিংনা তোয়না খুৎ হামগনি।
লোক খুবা অমসুং হাকথি খনবদা রুমালনা খুমজিনগনি।
মতৌ অসুম্না তৌরবদি দ্রোপলেৎশিং অদু লাপ্না চোংথোক্লরোই লৈমাইদসু তাররোই, অদু ওইরবদি অতোপ্পা মীদা শন্দোকপা ঙম্লরোই।
হৌজিকপুদি লোকদাউন লৈরে নত্ত্রগসু মখোয় য়ামদ্রবদা নুমিৎ ১৪নি য়ুমদা লেংদনা ক্বরেন্তাইন তৌগদবনি।
প্রধান মন্ত্রী: য়াম্না ফরে দোক্তর, অদোম্না কত্থোকপগা লোয়ননা ময়ামগী সেবা তৌবীরি।
অদোমগী তিমগী মীওই খুদিংমক থবক অসি তৌবীরি।
অদোমগুম্বা ময়াম অমগী মতেংনা ঐখোয়গী পেসেন্ত খুদিংমক নাবা ফরগা অমুক ময়ুমদা হনখিবগা লোয়ননা লৈবাক অসিনা লান্থেং অসিদা মায় পাক্কনি।
হন্না-হন্না য়াইফ-পাউজেল পীজরী অদোম্বু থাগৎচরি।
মরূপশিং, ঐখোয়গী মরূপ কয়া অমা লৈবাক অসিদা তারিবা অৱাবা অসিদগী ঙাকথোক্নবা হোৎনরি।
মখোয়না ঐখোয়দা হায়রিবশিং অসি ঐখোয়না তাবদা নত্তনা ঐখোয়না মসি ইন্নবা হোৎনসি।
ঙসি দোক্তরশিংগী কত্থোকপা অসি উবদা আচর্যচরক্না হায়বীরম্বা ৱাফম অমা নীংশিংলকই।
আচর্যচরক্না দোক্তরশিংগী মরমদা য়াম্না অচুম্বা ৱাফম অমা হায়বীরম্মি।
শেল অমসুং অতোপ্পা কানবা অমগী য়েংদনা অনাবগী সেবাবু মীনুংশিগা লোয়ননা তৌবা অদু অথোইবা দোক্তরনি।
মরূপশিং, মীওইবগী মীনুংশিতনা থল্লবা নর্সশিংগী মফমদা ঙসি ঐনা ইকোক নোনজরি।
নখোয়না সেবাগী ৱাখলদা পাংথোক্লিবা নথৌদাং অদু শিংথানিঙাইনি, চাংদম্নিঙাই লৈতে।
তঞ্জা চানরুবা হায়বদুনি চৎলিবা চহি ২০২০ অসি মালেম পুম্বনা ইন্তরনেস্নেল নর্স এন্দ মিদৱাইফ হায়না পাংথোক্লি।
মসি চহি ২০০গী মমাংদা ১৮২০দা পোকখিবী ফ্লোরেন্স নাইতিংগলগা মরী লৈনৈ।
মহাক্না মীওইবগী সেবা তৌদুনা নর্সকী শিনফম অসিবু অনৌবা মশক অমা পীবিখিবনি।
মালেমগী নর্সশিংগী মফমদা কত্থোক্লবা চহি অসি নর্সিং কম্ম্যুনিতীগী চেংয়েংগী অচৌবা মতম অমা ওইরক্লি।
চাংয়েং অসিদা অদোম পুম্নমক মায় পাক্কনি হায়বসি ঐহাক্কী থাজবনি।
মখোয়গুম্বা মরূপ কয়াগী থৌনানা ঐখোয়না চাউখ্রবা লান অসি থেংনবা ঙম্লিবনি।
ঐখোয়গী মরূপ দোক্তর, নর্স, পেরামেদিকেল স্তাফ, অশা, এ. এন. এম. ৱার্কর্স, সফাই কর্মচারী ময়াম অসিগী হকশেলগীদমকসু লৈবাক অসিনা নুংনাংলি।
নুংশিরবা ইরৈবাকচাশিং, কোরোনা ভাইরসকী লান্থেং অসিদা ঐখোয়গী ইরক্তগী থৌনা ফবা কয়ানা কন্না মায়োং য়ারি।
ঐঙোন্দা নরেন্দ্র মোদী এপ নমো এপতা বেঙ্গলোরদগী নিরঞ্জন সুধাকর হোব্লেনা মখোয় অসি দেল্লি লাইফ হেরোনি হায়না ইবীরকই।
ৱাফম অসি অচুম্বমক্নি, মখোয় অসিনা মরম ওইরগা ঐখোয়গী পুন্সি অসি লাইথোকহল্লিবনি।
অমুক্তা খন্দুনা য়েংবীয়ু, অদোমগী য়ুমদা ঈশিং লাক্তবা অমসুং মৈ য়াদবা মতমদা দেল্লি লাইফ হেরোশিং অসিনা অদোমগী খুদোং চাদবা অদু কোকহল্লি।
অদোমগী য়ুমলোন্নবদা লৈবা দুকান অদুনা ময়ামগী দরকার লৈবা পোৎ পীবা ঙম্লরোইদ্র হায়না ৱারি।
মসিগা চপ মান্ননা ময়ামগী তঙাই ফদনা চংবা পোৎলম খুদিংমক ৱাৎতনবা হোৎনরিবা দ্রাইবর অমসুং ৱার্করশিংগী মরমদসু অমুক্তা খনবীয়ু।
ময়াম উবীরমগনি সরকারনা বেঙ্ক হাংহল্লি, বেঙ্ককী ইচিল-ইনাওশিংনা ময়ামগী সেবা তৌরিবা অসি লান্থেং অসি লুচিংলিবনি।
মসিগী মতম অসিদা সেবাসু অপিকপা নত্তে।
মশিং য়াম্লবা মরূপ কয়া অমনা ই-কমর্স তৌদুনা কম্পেনীশিংগী দেলিবরী পর্সন ওইনা থবক তৌরি।
মখোয় অসিনা খুদোং চাখিদ্রবা মতম অসিদা গ্রোসরী দেলিবরী তৌরি।
অমুক্তা খন্দুনা য়েংবীয়ু, লোকদাউনগী মতম অসিদা অদোম্না য়েংলিবা তি. ভি. শিজিন্নরিবা ফোন অমসুং ইন্তরনেৎ ময়াম অসি কনাগুম্বা মীওই অমা নত্ত্রগনা অমনা মহাক্কী খন্দনা থবক পাংথোক্লগা ফংলিবনি।
তঞ্জা অসিদা ময়াম্না দিজিতেল পেমেন্ত অসিবু তৌবা ঙম্নবা মীওই কয়া অমনা হোৎনরি।
লোকদাউনগী মতম অসিদা মখোয়না লৈবাক অসিগী থবক থৌরম কয়া য়েংশিল্লি।
ঙসি ইরৈবাকচাশিংগী মায়কৈদগী ঐহাক্না মখোয় পুম্নমক্কী মফমদা তৌবীমল খঙবা উৎচরি লোয়ননা মখোয়দা হায়জনীংবদি ইশাগীসু খন্দুনা সেফতী প্রিকোসন পুম্নমক লৌখৎপীয়ু ইমুং-মনুংগীসু খনবীয়ু।
নুংশিরবা ইরৈবাকচাশিং, ঐহাক্না তাবদা কোরোনা ভাইরসনা নারে হায়না চিংনবা নত্ত্রগা হোম ক্বরেন্তাইন তৌদুনা লৈবা মীওইশিংদা তাথি তাওইনা তৌরে।
ৱাফম অসি তাবদা ঐহাক য়াম্না নুংঙাইতে।
মসি লাইবক য়াম্না থিবা ৱাফম্নি।
ঐখোয়না খঙগদবদি ফিভম অসিদা ঐখোয় সোসিয়েল দিস্তেন্স থমগদবনি।
ইমোস্নেল নত্ত্রগা হ্যুমেন দিস্তেন্স থমগদবা নত্তে।
মখোয় অসি মার লৈবা মীওই নত্তে, ভাইরসনা শোকহল্লবরা হায়না চিংনবনি।
ময়ামদা শন্দোক্তনবা মখোয় মশানা মশাবু ক্বরেন্তাইন তৌদুনা খাইদোকচবনি।
মফম কয়াদা মীওই কয়ানা মশাগী থৌদাংচেকশিন্না য়ারি।
ভাইরসকী লাইওং অমত্তা লৈত্রবসু মশাবু ক্বরেন্তাইন তৌরি।
মখোয় মীরৈবাক্তগী হল্লকপনি অদুনা লাইয়েং লৈত্রবসু চেকশিনজবনি।
মখোয়না করিগুম্বা ফিভম অমত্তদা ভাইরস অসি অতোপ্পা মীদা শন্দোকপা পামদে।
মরম অদুনা মশানা অসুক চাউরবা থবক অসি পায়খৎলিবা মীওইশিংদা তাথি তাওইনা তৌবগী মহুত্তা মখোয়গী মতেং পাংসি।
কোরোনা ভাইরস থেংননবা অমত্তা ঙাইরবা উপায় সোসিয়েল দিস্তেন্সিংনি।
ঐখোয়না খঙগদবদি সোসিয়েল দিস্তেন্সিং হায়বগী আর্থ সোসিয়েল ইন্তরেক্সন তৌগনু হায়য়বা নত্তে।
তশেংবদি তঞ্জা অসি অসি ঐখোয়গী হন্নগী মরী অদু অমুক হিঙ্গৎহনবগী মতমনি।
অমরোমদা তঞ্জা অসিনা ঐখোয়দা হায়রিবদি সোসিয়েল দিস্তেন্সিং হেঙ্গৎহল্লু অদুগা ইমোস্নেল দিস্তেন্সিং হন্থহল্লু।
কোতাদগী য়সবর্ধন্না নরেন্দ্র মোদী এপতা অসুম্না ইবীরকই মদুদি লোকদাউন মরক অসিদা ঐখোয়না ফেমিলী বোন্দিং চেৎশিন্নবা হোৎনরি, অঙাংশিংগা লোয়ননা বোর্দ গেম্স অমসুং ক্রিকেৎ শান্নরি, চাকখুমদা অনৌ অনৌবা মথেল থোংলি।
জবলপুরদগী নিরুপমা হর্সিনা নরেন্দ্র মোদী এপতা মহাক্কী মোম্পাক তুবগী অপাম্বা অদু হন্দক ফংলে হায়না ইবীরকই।
মসিদসু নত্তনা ইংখোল কাইনীংবগী অপাম্বা অদুসু ফংলে হায়না ইবীরকই।
নমো এপতা রুরকীদগী শশিনা লোকদাউনগী মতমসিদা ঐহাক ফিৎনেসকীদমক করি তৌবগে হায়না হংবীরকই।
মরকসিদা ঐহাক নবরাত্রিগী চরা করম্না হেল্লিবগে হায়নসু হংবীরকই।
ঐহাক্না অমুক্কা হন্না হায়জনীংবদি ঐহাক্না ময়াম্বু মপাংথোংদা থিংজবনি অদুম ওইনমক ইশাবু সেংশিনজনবগী খুদোংচাবসু পীজখি।
ইশানা ইশাবু খঙজনবা হোৎনবীয়ু।
নবরাত্রীগী চরা হেনবগী ৱাফম অসিদি ঐহাক অমদি ঐগী পাঙ্গল অমসুং ভক্তিগী ৱাফম্নি।
ফিৎনেসকী মতাংসিনা ৱাফম অসি য়াম্না শাংগদৌরে অদুনা সোসিয়েল মীদিয়াদা ভিদিও খরা ওইনা অপলোদ তৌরক্কে।
নরেন্দ্র মোদী এপতা অদোম ভিদিওশিং অদু শোইদনা য়েংবীয়ু।
ঐহাক্না তৌবশিং অদুনা অদোমদা খরা কানবসু য়াওরম্বা য়াই।
অদু ওইনমক ঐহাক ফিৎনেস এক্সপার্ত নত্তে অমসুং যোগ তিচর্সসু নত্তে কাওবীগনু।
যোগ আসন খরনা ঐঙোন্দা কানবা পী হায়বদি ঐহাক খঙজৈ।
লোকদাউনগী তঞ্জা অসিদা অদোমদা ৱাফমশিং অসিদগী কানবা খরা য়াওবসু য়াই হায়না খঞ্জৈ।
মরূপশিং, কোরোনাগী মায়োক্তা লাঞ্জং অসি ঐখোয়দা য়াম্না শিংনবা অমনি।
মরম অদুনা মতাং অসিদা লৌবা ৱারেপশিং অসি মালেমগী পুৱারীদা অমুক্তা উখিদ্রিবা তাখিদ্রিবা ঙাক্তা ওই।
কোরোনা থিংনবগীদমক্তা ভারত মচাশিংনা হোৎনরিবা অসিনা কোরোনাগী লাইচৎ অসি ঙাকথোকপা ঙমগনি।
ভারত মচা খুদিংমক্কী খাংবা কনবা অমসুং ৱাশক্না ঐখোয়বু অৱাবা ফিভম অসিদগী কনবা ঙমগনি।
লোয়ন লোয়ননা লৈত লাইরবশিংদা ঐখোয়গী মীনুংশি হেঙ্গৎকদবনি।
চরা হেনবা অমত্তং উবদা মখোয়গী মবুক থলহন্নবা অমসুং মখোয়গী খুদোংচাদবশিং খঙদোক্নবা হোৎনগনি।
মসিনা ঐখোয়গী সংস্কৃতিনি।
ঐগী নুংশিরবা ইরৈবাকচাশিং, ঙসি ভারত মচা খুদিংমক্না মখোয়গী পুন্সি কন্নবগীদমক্তা য়ুমদা লেংদনা লৈরি।
অদুম ওইনমক ভারত মচা খুদিংমক্না তুংদা লৈবাক অসি চাউখৎনবগীদমক্তা অথিবা খুদিংমক নমখায়রগা মাংদা থোরক্কদৌরিবনি।
ময়াম ইমুংগী মীওইশিংগা লোয়ননা ইমুংদা লৈবীয়ু, চেকশিন্না তেক্ত-কায়দনা লৈবীয়ু।
ঐখোয়না লান অসি ঙমদবা য়াদে শোইদনসু ঙমগনি।
হন্না-হন্না থাগৎচরি।
মন কী বাতকীদমক্তা অমুক হন্না মথংগী থাদা উনসি।
মতম অদু ফাওবদা অৱাবা খুদোংচাদবা অসি লোইশিনবা ঙমগনি হায়বগী য়াইফ-পাউজেলগা লোয়ননা ময়াম্বু হন্না-হন্না থাগৎচরি।

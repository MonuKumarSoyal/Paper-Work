নুংশিরবা ঐগী ইরৈচাশিং, খুরুমজরি।
ঙসি জুলাই ২৬নি, ঙসিগী নুমিৎ অসি য়াম্না থোইদোক হেন্দোক্না মরু ওইবা নুমিৎ অমনি. . ঙসি অসি কার্গিল বিজয় দিৱসনি।
চহি কুনমাথোইগী মমাংদা ঙসিগী নুমিৎ অসি মক্তদা কার্গিলগী লানফমদা ভারতকী লান্মীশিংনা লানঙম ফিরাল থেৎখিবনি।
মরূপশিং কার্গিল লান শোক্নখিবা মতমদা ওইখিবা ফিভমশিং অদু ভারতনা কৈদৌঙৈদসু কাওবা ঙম্লোই।
পাকিস্তান্না অচৌ অচৌবা থৌরাং কয়া পায়খৎতুনা ভারতকী লম লৌশিন্নবা অমদি লৈবাক মনুংদা চরাংনবা থোকহন্দুনা ৱাখল থোকহন্দনবা হোৎনখিবা অদু কাওবা ঙমদে।
ভারতনা মতম লৈবা খিবিক্তা পাকিস্তানগা অফবা মরী থম্নবা হোৎনখি।
অদুবু হায়নবা লৈ,"বাইরু অকারন সব কহু শো।
জো কর হিদ অনহিদ তহু শো।
।
"হায়বদি ফত্তবা মীগী লমচত্তা মরম লৈতনা হেক্তমক য়েংথিবা হায়বা অসি য়াওই।
অসিগুম্বা মীশিংগী লমচত্তি মখোয়গী ফনবা তৌরিবা মীদু ফত্তনবগী ফত্তবা তৌবা ঙম্মি… মরম অসিমক্ননি ভারতকী মরূপ মপাং ওইবগী পাউখুম ওইনা পকিস্তান্না তুংদগী থাংনা থিন্নবা হোৎনরকখি।
অদুবু মসিগী মতুংদা ভারতকী থৌনা ফরবা লান্মীশিংনা মখোয়গী থৌনা অমদি তৌবা ঙম্বা উৎখিবা অদু মালেম পুম্বনা উখি।
খন্দুনা য়েংবীয়ু… অৱাংবা চিংদোলদা লৈরিবা য়েক্নবা অমদি মখাদা লান শোক্নরিবা ঐখোয়গী লান্মীশিং, ঐখোয়গী থৌনা ফরবা লান্মীশিং!
অদুবু মসি অৱাংবা চিংদোলবু খুদুম চনবা ঙম্বা অদু নত্তে…ঐখোয়গী ভারতকী লান্মীশিংগী থৌনা অমদি অশেংবা নুপা থোকপা অদুননি।
মরূপশিং মতম অদুদা ঐহাকসু কার্গিল চৎপা অমদি ঐখোয়গী থৌনা ফরবা লান্মীশিংগী থৌনা ফবা অদু উবা ফংনবগী খুদোংচাবা অদু ফংখি।
মদু ঐগী পুন্সিগী খ্বাইদগী মমল য়াম্বা নুমিৎশিংগী মরক্তা অমনি।
ঙসিদি লৈবাক পুম্বনা মীয়াম পুম্বনা কার্গিলগী মায় পাকপা অদুবু নীংশিংনরি।
সোসিএল মীদিয়াদা #করেজ ইন কার্গিলদা মীয়াম্না থৌনা ফবা লান্মীশিংগী মফমদা কোক নোন্নরি অমদি লানফমদা থৱায় কৎখ্রবশিংদনা ইকাই খুম্নবা উৎলি।
ঐনা ঙসি লৈবাক মীয়ামগী মহুৎ শিন্দুনা থৌনা ফবা লান্মীশিংদুগা লোয়ননা মখোয়গী থৌনা ফবী মমাশিংনা ভারত ইমাগী অশেংবা মচা পোকপীবগীদমক ঐহাক্না খুরুমজরি।
ঐহাক্না লৈবাক অসিগী হৌরক্লিবা নহাশিংদা হায়জরি মদুদি ঙসিগী নুমিৎ অসিমা কার্গিলগী মায় পাকপা পুরকখিবশিং অদুগী ৱারী , থৌনা ফবী মমাশিংগী কত্থোকপগী মরমদা মীঙান্দা লিথোকপীয়ু।
মরূপশিং ঙসি মায়ামদা হায়জরি মদুদি www. gallantryawards. gov. in হায়রিবা ৱেবসাইৎ অসিদা চংদুনা য়েংবীয়ু।
মসিদা অদোমনা ঐখোয়গী থৌনা ফবা লান্মীশিংগী মরমদা, মখোয়গী থবকশিংগী মরমদা মুন্না অমসুং নীংথিজনা খঙবা ঙমগনি।
মায়াম অদু অদোমনা অদোমগী মরূপতা শিয়র তৌবীয়ু মদুনা মখোয়দা ইথিল কয়া পোকহনগনি।
শোইদনা ৱেবসাইৎ অসি চংবীয়ু হায়না ঐহাক্না হন্না হন্না হায়জরি।
মরূপশিং কার্গিল লানগী মতমদা অতলজীনা লাল কিলাদগী হায়খিবা ৱাফম অদু ঙসি ঐখোয়গীদমক্তদি য়াম্না চান্নরবা ৱাফমনি।
মতম অদুদা অতলজীনা লৈবাক পুম্বদা গান্ধীজীগী লাইৱা অমা মীয়ামদা নীংশিংহল্লি।
মহাত্মা গান্ধীনা কনাগুম্বনা অৱাবা তারবদি মানা করি তৌবা তৌদবা ভারতকী খ্বাইদগী লায়রবা অমদি পাম্বৈ লৈত্রবা মীওই অদুগী খনগদবনি, মহাক্না তৌদৌরিবা অদুনা মী অদুগী কান্নবা ওইগদ্রা ওইরোইদ্রা হায়বসু খনগদবনি।
গান্ধীজীগী ৱাখল্লোন অসিবু মখা চত্থরদুনা অতলজীনা হায়বীরম্মি কার্গিল লান্না ঐখোয়দা অতোপ্পা লাইৱা অমা পীবীরম্মী মদুদি মরু ওইবা ৱারেপ অমা লৌদ্রিঙৈগী মমাংদা ঐখোয়না খঙগদবা অসি খোঙথাং অদুনা খুদোংচাদবা চিংগী মফমশিংদা থৱায় থাখ্রবা লান্মীশিং অদুগী মফমদা ইকাই খুম্নবা উৎপদা মতিক চাবরা।
অতলজীগী খোঞ্জেল মক্তদা মহাক্কী ৱাখল্লোন অসিবু তাসি খঙজিন্সি….
মতম অসিদা য়াম্না তঙাই ফদ্রবা অমনিসাউন্দ বাইৎ“গান্ধীজীনা ঐখোয়দা পীবীরম্বা লাইৱা অদু ঐখোয় পুম্নমক্না নীংশিংলি।
মহাক্না হায়বীরম্মি করিগুম্বা খুদোংথিবা অমা লাক্লবদা নঙনা করি তৌগদগে হায়বা অদু নহাক্না ভারতকী খ্বাইদগী লায়রবা অমদি পাম্বৈ লৈত্রবা মীগী মহুৎ শিন্দুনা খল্লু অমদি নশাদা হংজৌ; নঙনা তৌগদৌরিবা থবক অদুনা মী অদুগী কান্নবা ওইগদ্রা।
কার্গিলনা অতোপ্পা লাইৱা অমা পীবীরম্মি – লাইৱা অদুদি – মরু ওইনা ৱারেপ অমা লৌদ্রিঙৈদা ঐখোয়গী খোঙথাং অদুনা, খুদোংচাখিদ্রবা চিংগী লমদমদা থৱায়না পোন্থা ওইখ্রবা লান্মীশিং অদুগী মফমদা ইকাই খুম্নবা উৎপা ঙমগদ্রা ঙম্লোইদ্রা হায়বা অদু খনগদবনি ”মরূপশিং লানগী মতমদা ঐখোয়না ঙাংলিবা ৱা, তৌরিবা থবক অদুনা ঙমখৈদা লৈরিবা লান্মীশিং অমদি মখোয়গী ইমুং মনুংগী মফমদা অচৌবা মমি অমা তাই।
ৱাফম অসি ঐখোয়না শুক কাও কাওরোইদবনি… মরম অসিনা ঐখোয়গী লমচৎ শাজৎ ঐখোয়গী ৱাঙাং-শঙাং, ঐখোয়গী পান্দম পুম্নমক্তা ৱাফমশিং অসি শোইদনা ঙাক্কদবনি মদুদি ঐখোয়না ঙাংলিবা, তৌরিবা অসিনা লান্মীশিংগী পুক্নীং লৌশিং হেনগৎহনগনি।
জাতিগী অথোইনা লাইৱা অসিগা অমত্তা ওইবগী লিপুন্না পুল্লিবা ইরৈচাশিং ঐখোয়গী লান্মীশিংগী থৌনদা লিশিং হেন্না হেনগৎহনগনি।
ঐখোয়না হায়নবা লৈ‘সঙ্গি শক্তি, কলৌ য়ুগে’; মসিগী অর্থদি হৌজিক লৈরিবা চহিচা অসিদা অপুনবনা পাঙ্গল ওই হায়বনিকরিগুম্বদা ঐখোয় মপুং ফানা খঙদবা ৱাফমশিং সোসিএল মীদিয়ানচিংবদা লৈবাক পুম্বদা খুদোংচাদবা থৌদোক কয়া থোকহল্লি।
করিগুম্বা মতমদা ঐখোয়না খঙনীংবনা লাংতক্নবগা লোয়ননা ফোর্ৱার্দ তৌই।
মসি লাল্লি খঙলবসু ঐখোয়না মখা তানা তৌই।
হৌজিক মতম অসিদা লান অসি ঙমখৈদা খক শোক্নদ্রে, লৈবাক মনুং অসি মক্তদসু লান শোক্নরি, অমসুং লানবন কয়াদা শোক্নরি।
মসিদা লৈবাকমচা খুদিংমক্না তৌফম থোকপা থৌদাং পাঙথোক্কদবনি।
ঐখোয়না ইশাগী থৌদাংশিং অমদি খুদোংচাখিদ্রবা মফমশিংদা লান্থেংনরিবা লান্মীশিংবু নীংশিংদুনা পাঙথোকদবনি।
নুংশিজরবা ইরৈচাশিং, হৌখিবা থা খরা অসিদা, লৈবাক পুম্বনা অমত্তা ওইদুনা কোরোনাগা লান্থেংন্দুনা লাক্লি লোয়ননা ওইরকপা য়াই খনবা ফত্তবা কয়াবু চুমহনখিদ্রে।
ঙসি ঐখোয়গী লৈবাক্তা নাবা ফগৎলকপগী চাং অসি অতোপ্পা লৈবাকশিংগা য়েংনবদা য়াম্না ৱাংলি; লৈবাক অসিদা কোরোনাদগী শিখিবগী চাং অসি অয়াম্বা লৈবাকশিংগা য়েংনবদা য়াম্না হন্থরি, তশেংনা মী অমা কায়নবা হায়বা অসি য়াম্না নুংঙাইতবা থৌওংনি অদুবু ভারত্তদি ইরৈচা লাখ কয়াগী থৱায় কনবা ঙম্লি।
অদুবু মরূপশিং কোরোনাগী অকীবা অসিদি কোকপা লৈত্রি।
মফম কয়াদা মসি য়াম্না য়াংনা শন্দোরক্লি।
ঐখোয় য়াম্না হেন্না চেকশিনবা তঙাই ফদে।
ঐখোয়না নীংশিংগদবদি কোরোনা অসি হৌরকোপদা শাথিবগুম হৌজিকসু শাথিরি – অদুনা ঐখোয় চেকশিনবা মথৌ তাই।
মায়দা মাস্ক অমা উপ্পা, লেংয়ান নত্ত্রগা ফি মচা অমনা মায় খুমইনবা, খুদুপ অনিগী অরাপ্পা থম্বা, খুৎ তোয়না হাম্বা, মফম চাদনা লোক-তিন শিত্তবা, লুনান্না লৈবা – হায়রিবশিং অসিনা কোরোনাদগী ঙাকথোক্নবা ঐখোয়গী খুৎলাই ওইরি।
ৱারী শাবা মতমদা মায়দা মাস্ক উপ্পা অসি নুংঙাইতে হায়দুনা লৌথোক্নীংবা ফাওবা য়াওই।
মাস্ক খ্বাইদগী মথৌ তাবা মতমদা ঐখোয়না মাস্ক লৌথোকই।
ঐনা হায়জনীংবদি অসিগুম্বা মতমদা মাস্কনা মরম ওইদুনা নুংঙাইতবা ফাওরকপা মতমদা ঙাকহাক্তংগী ওইনা দোক্তর, নর্স, কোরোনাগী লান্থেংনরিবা ৱারিয়রশিংবু নীংশিংবীয়ু।
মখোয়না পুং কয়া মাস্ক উপ্তুনা ঐখোয়গী পুন্সি কন্নবা হোৎনরি – করিগুম্বদা মখোয়না পুং নিপালদগী তরা ফাওবা মাস্ক উপ্পি।
মহোয়দা নুংঙাইতবা ফাওরম্লোইদ্রা?
মখোয়গী খন্দুনা য়েংবীয়ু…মরম অসিনা হেন্না ফবা প্রজা অমা ওইনা অশোইবা অমত্তা তৌরোইদবনি; অতৈবুসু তৌহল্লোইদবনি।
নাকল অমরোমদা, কোরোনাগী মায়োক্তা য়াম্না চেকশিন্না অমদি মিৎনা শিংনা লান্থেংনগদবনি অদুগা অমরোমদনা কন্না হোৎন্দুনা…করবার, থবক নত্ত্রগা মহৈ মশিং…ঐখোয়গী থৌদাংশিং অদুদা খোঙজেল য়াংশিন্দুনা অৱাংবা থাক্তা পুখৎকদবনি।
মরূপশিং, কোরোনাগী মতম অসিদা ঐখোয়গী খুঙ্গংগী লমদম অসিনা লৈবাক পুম্বদা অতোপ্পা মায়োল অমা পীরি।
খুঙ্গংগী মীয়ামশিংগী, গ্রাম পঞ্চায়ৎশিংগী অফবা থবক কয়া তৌবগী খুদমশিং উবা ফংলি।
জম্মুদা গ্রাম ত্রেবা হায়না কৌবা গ্রাম পঞ্চায়ৎ অমা লৈ।
মদুগী সর্পঞ্চ অসি বলবীর কোর কৌই।
বলবীর কোরনা মহাক্কী পঞ্চায়ৎ অদুদা ফমুং ৩০ থাবা ক্বারেনম্তিন সেন্তর অমা শেম্মি।
পঞ্চায়ৎ য়ৌরক্কদবা লম্বীশিংদা মহাক্না ঈশিং ফংনবা শিল লাংখি।
মীশিংনা খুৎশা হাম্বদা খুদোংচাদবা থোক্তনবা মহাক্না থৌরাংশিং তৌখি।
মসিদা নত্তনা বলবীর কোরনা মরেংবান্দা স্প্রে পম্প অমা য়ান্দুনা ভোলুন্তিয়রশিংগা খুৎশম্নদুনা পঞ্চায়ৎ অপুনবা অমসুং লোন্নবা মফম পুম্বদা সেনিতাইজেসন তৌখি।
মসিগা মান্ননা অতোপ্পা সর্পঞ্চ ওইবী কশমীরি নু্পী অমসু লৈ।
গান্দর্বেল, চৌতলিৱারগী জাইতোনা বেগমনা মহাক্কী পঞ্চায়ৎনা কোরোনা লান্থেংনগনি অমসুং শেল লাক্নবা লম্বীসু শেমগনি হায়না ৱারেপ তৌখি।
মহাক্না মহাক্কী পঞ্চায়ৎনা কোনবা মফমশিংদা মাস্কশিং অমসুং রসন লেম্না য়েন্থোকখি; লোয়ননা মরু মরাং অমদি শেমগী চারাশিং পীদুনা মীয়াম্না লৌউ-শিংউ অমসুং হৈরোল শেম্বদা খুদোংচাদবা থেংনবা অদু কোকহল্লগনি।
মরূপশিং কাশমিরগী তমজনীংঙাই ওইবা ৱারী অমসু লৈরি।
অনান্তনাগকী ম্যুনিসিপাল প্রসিদেন্ত ওইরিবা শ্রীমান মোহমদ ইকবালনা মহাক্কী জগাদা সেনিতাইজেসন তৌনবা স্প্রে মথৌ তারম্মি।
মহাক্না হংবদা মেছিন অসি অতোপ্পা শহর অমদগী লৌগদবনি অমদি মমলসু লুপা লাখ তরুক ওই হায়রক্লম্মি।
মসিনা শ্রীমান ইকবালনা মশানা হোৎন্দুনা মেছিন অসি শাজখি অমসুং স্প্রে কাপ্নবা মেছিন অসি শুপ্নতগী লুপা লিশিং য়াংখৈ খক্তমক চংখি।
অসিগুম্বা খুদম কয়া অমা লৈরি।
লৈবাক অসিগী কাচিন কোয়া খুদিংদা তমজনীংঙাই ওইবা থৌদোক কয়া নুমিৎ খুদিংগী থোক্লি।
মখোয় পুম্নমক থাগৎনীংঙাই ঙাক্তনি।
শিংনবা কয়া লাকই অদুবু মীয়ামনা মদু চপ মান্ননা মায়োকমিন্নখি।
ঐগী নুংশিজরবা ইরৈচাশিং, মতাং চানা খোঙথাং থাংবা আহাহায়বা অসিনা খুদোংথিবা মতম অসিদা অৱাববু চাউখৎপদা ওন্থোকপদা মতেং য়াম্না পীরি।
হৌজিক কোরোনাগী মতম অসিদা ঐখোয়গী লৈবাক্কী নহাশিং অমসুং নুপীশিংনা মখোয়গী তেলেন্ত অমদি হৈ-শিংবনা অনৌবা চাংয়েং কয়া তৌবা হৌরে।
বিহারদা ৱুমেন সেল্ফ হেল্প গ্রুপনা মধুবানী ময়েক্কী মাস্কশিং শাবা হৌখ্রে…উনা উনা মদু মমিং চৎখি, মীনা য়াম্না পাম্নখি।
মধুবানী মাস্কশিং অসিনা হকশেল ফনা থম্নবতা নত্তনা লমদম অদুগী নাৎকী মমি তারি লোয়ননা হিংনবগী পাম্বৈসু ওইহল্লি।
ময়াম্না খঙবীরিবা অদুনি অৱাং নোংপোক লমদমদা ৱা মরাং কায়না হৌই।
হৌজিক মসিগী ৱা অসিনা ত্রিপুরা, মনিপুর অমসুং অসমগী খুৎহৈবশিংনা অফবা মখলগী ঈশিংগী বোতলশিং অমসুং তিফিন বোক্সশিং শাবা হৌখ্রে।
ৱাগী ক্বালিতী অদুক্কী মতিক ফখ্রে, ৱাগী বোতলনবু অসুক ফজবা অদোম ঙক্কনি।
অদুগা মসি ইকো-ফ্রেন্দলীসু ওই।
মখোয়না মসি শাবা হৌদ্রিঙৈ মতমদা মখোয়না ৱা অসি নিম অমসুং অতোপ্পা হীদাক ওইনা শিজিন্নরিবা পাম্বীশিংগা লোয়ননা ফুৎলি।
মসিনা ৱা অদুদা হীদাক্কী কান্নবা মগুন অদু ফংহল্লি।
অপীক অপীকপা লোকেলগী পোত্থোকশিংনা করম্না মায় পাকপগে হায়বগী খুদম অমা ঝর্খন্দদসু লৈরে।
হৌজিক ঝর্খন্দগী বিশুনপুরদা কাংলুপ কুনথ্রা হেনবনা পুন্না লেমনগ্রাস থারি।
লেমনগ্রাস অসি থা মরিদা মপুং ফাই অমসুং মসিগী থাও অসি কৈথেলদা মমল য়াম্না কানা য়োনবা য়াই।
হৌজিক্তি মসি মীয়াম্না য়াম্না পাম্নরে।
ঐহাক্না লৈবাক মীয়ামদা লমদম অনিগী মরমদা হায়জগে – মখোয় অসি কিলোমিতর কয়া কয়া লাপনৈ; অদুবু মখোয়না মশা মশাগী ওইবা মওংদা ভারত অসি মরোমদোম লেপচনবা হোৎনবদা লেপ্তনা থবক তৌরি।
অমনা লদাখ অদুগা অমনা কুৎচনি।
লেহ অমদি লদাখকী মমিং তাবদা মফম অদুগী ফজরবা তম্পাকশিং, ৱাংলা-ৱাংলবা চিংজাউশিংগী ফজরবা দ্রিস উরকই অমসুং অয়িংবা নুংশিৎনা ইশাদা থেংলকপগুম খল্লি।
অদুবু কুৎচকী মরমদা পল্লকপা মতমদা তাম্না শন্দোকখিবা মরুভুমী নাপী শিংবী অমত্তা হৌদবা লম ঐখোয়গী মিংমাংদা উরকই।
লদাখতা চুলী কৌবা চুমব্রৈ হৈ মখল অমা হৌই মসি খুবনি হায়নসু খঙনৈ।
উহৈ অসিনা লমদম অসিগী শেন্মীৎলোন ফগৎহন্নবগী মচাক ওইরি।
অদুবু লাইবক থিবদা সপ্লাই চেনগী অমসুং অয়িং অশাগী খুদোংচাদবা অসিনা অৱাবা থোকহল্লি।
মসিদগী ঙাকথোক্নবগীদমক অনৌবা ইন্নোবেসন অমা শিজিন্নবা হৌরে।
মসি দৱেল সিস্তেম অমনি, সোলর এপ্রিকোৎ দ্রাইয়র অমুসং স্পেস হিতর হায়না কৌই।
মসিনা য়াম্না লু নানবা মওংদা চুমব্রৈ, অতোপ্পা উহৈশিং অমসুং মনা মশিংবু মথৌ তারিবা চাংদা খঙহনবা ঙম্মি।
হান্নদি চুমব্রৈ অসি লৌবুক ময়াদা কংহল্লম্মি মসিনা উহৈবু মাংহনবদা নত্তনা উফুল অমদি নোংগী ঈশিংনা উহৈগী ক্বালিতী মাংহল্লি।
মায়কৈ অমরোমদা কুৎচকী লৌমীশিংনা দ্রেগন ফ্রুৎ থাদুনা শিংথানীংঙাই ওইবা মওংদা হোৎনরি।
মীয়াম্না কুৎচ অমদি দ্রেগন ফ্রুৎকী মমিং তাবদা ঙকপা পোকই।
অদুবু ঙসিদি লৌমী কয়ানা মসিগী থবক অসি পায়খৎখ্রে।
উহৈ অসিগী ক্বালিতী লাইনা লম খজিক্তা পুথোক্নবা ইন্নোবেসন কয়া লৌখৎলি।
দ্রেগন ফ্রুৎ অসি মীয়াম্না য়াম্না পাম্নরক্লি, মরু ওইনা ব্রেকফাস্ততা য়াম্না শিজিন্নরি।
কুৎচকী লৌমীশিংনা লৌরিবা ফিরেপ অসি লৈবাক অসিদা দ্রেগন ফ্রুৎ পুশিল্লকপা অসি লেপহন্দুনা লৈবাক অসি মরোমদোম লেপ্পা ঙম্নবা হোৎনবনি।
মরূপশিং, ঐখোয়না অনৌবা থবক তৌনবা খল্লকপা মতমদা মায়াম্না তৌনদবা খল্লুদবা কয়া তৌবা ঙম্লকই।
খুদম ওইনা হায়রবদা, বিহারগী নহা খরগী মতাংদা হায়জগে।
অহানবদা মখোয় অসি ইচম চম্বা শেল থোকপা থবক তৌরম্মি।
নোংমদি মখোয়না মুক্তা হায়বদি পর্ল উনবা ৱারেপ লৌরম্মি।
হীরম অসিদা মখোয় হান্না করিসু খঙবা নত্তে, অদুবু মখোয়না হান্না ই-পাউ কয়া অমা খোমজিল্লম্মি, জাইপুর অমসুং ভুবনেশ্বরদা চত্তুনা ত্রেনীং য়াওরুই অমসুং মখোয়গী খুঙ্গংদা মুক্তগী ফার্ম তৌবা হৌরম্মি।
হৌজিক্তি মখোয় মশানা শেল য়াম্না তাল্লে, মখোয়না মুজাফরপুর, বেঙ্গুসরাই অমসুং পত্নাদা অতোপ্পা লমদগী হল্লকপা শীন্মীশিংবু ত্রেনীং পীবা হৌরে।
মীওই কয়াগী মরোমদোম লেপচনবা লম্বেল শেম্লে।
মরূপশিং নুমিৎ খরনিগী মতুংদা, রক্সা বন্ধনগী শেংলবা কুম্মৈ লাক্লগনি।
মীওই কয়া অমদি ইন্সতিত্যুৎশিংনা হন্দক্কী রক্স বন্ধন অসি তোপ তোপ্পা মওংদা পাঙথোক্নবা খঙহল্লি।
মীওই কয়ানা মসিদা ভোকেল ফোর লোকেল ওইহন্নবা হোৎনরি।
করিগুম্বা খুন্নাই অসিদা লৈরিবা ঐখোয়গী অনকপদা লৈবা মীওই অমগী করবার অসি ঐখোয়গী কম্মৈনা মরম ওইরগা চাউখৎহল্লবদি অদুগা নাকল অমদা কুম্মৈ অদু হেন্না নুংঙাইহল্লবদি কুম্মৈ অদু পাঙথোকপদা নুংঙাই অদু শরুক কয়া থোক্না হেনগৎহনগনি।
ইরৈচাশিংদা ঐহাক্না রক্স বন্ধনগী য়াইফ পাউজেলসু পীজরি।
মরূপশিং, ওগস্ত ৭ অসি জেতিগী হেন্দলুমগী নুমিৎনি।
ভারতকী হেন্দলুম হেন্দিক্রাফ অসি মশাগী চহিচা কয়াগী পুৱারী লৈজৈ।
শুবন্তগী ভারতকী হেন্দলুম অমসুং হেন্দিক্রাফ অসি মীয়াম হুপনা শিজিন্ননবা মীয়ামদা পাউজেল পীগদবনি।
ভারতকী এন্দলুম অমসুং এন্দিক্রাফ অসি কয়াম চাউখৎপা অমদি মশক মওং কয়াম লৈবগে হায়বা অদু মালেমনা খঙলিবা মখৈ ঐখোয়গী খুৎহৈবশিংগী ফি শাবীশিংগী কান্নবা হেনগনি।
মরূপশিং, মরুওইনা ঐগী নহা ওইরিবা মরূপশিং, ঐখোয়গী লৈবাক অসি অহোংবা লাক্লি।
করম্না হোংলক্লিবনো?
কয়াম য়াংনা হোংলক্লিবনো?
করম করম্বা হীরমশিংদা হোংলক্লি?
করিগুম্বা মসিদা ঐখোয় পোজিতিব ওইবা মীৎয়েং অমগা লোয়ননা য়েংলবদি ইশা অসি ঙকচগনি।
মতম অমদদি শান্ন-খোৎনবদগী হৌরগা অতোপ্পা সেক্তরশিংদা অয়াম্বা মী অচৌ অচৌবা শহর নত্ত্রগা অচৌবা ইমুং মনুং নত্ত্রগা মমিং চৎপা স্কুল কোলেজশিংদগী ওইরম্মি।
হৌজিক্তি লৈবাক অসিদা অহোংবা লাক্লে।
খুঙ্গংদগী, অপীকপা শহরশিংদগী অমসুং ইচম চম্বা ইমুংশিংদগী নহাশিং মাংজিল থাররে।
মায় পাকপগী মতোন লোমররে।
মখোয়না অৱাবা খুদোংথীবা মরক্তা অনৌ অনৌবা মংলান কয়া মংলদুনা মাংদা চংশিল্লক্লি।
হন্দক্কী বোর্দ চাংয়েংশিংগী ফলশিংদা মসি উবা ফংলে।
ঙসি মন কী বাত আসিদা থোইদোক হেন্দোক্না ইন্তিলিজেন্ত ওইরবা ইচানুপা, ইচানুপীশিংগা ৱারী শান্নজগে।
ক্রিতিকা নন্দল য়াম্না হৈ-শিংবী নুপী মচানি অমসুং মহাক হরিয়ানাগী পানিপত্তগীনি।
মোদীজী – হেলো, ক্রিতিকাজী খুরুমজরি ।
ক্রিতিকা- খুরুমজরি সর।
মোদীজী- নহাক্কী অফবা ফলগীদমক নহাকপু হন্না থাগৎচরি।
ক্রিতিকা- থাগৎচরি সর।
মোদীজী- নহাক ময়ামগী তেলিফোন ওকপদা ৱারম্লগনি ফোন য়াম্না লাক্লমগনি খল্লি।
ক্রিতিকা- হোয় সর।
মোদীজী- নহাকপু শক খঙদুনা নঙোন্দা থাগৎ ৱাহৈ পীরকপা মীওইশিংদু মশাদা চাউথোকচবা ফাওরমগনি।
নঙোন্দদি করি ফাওই?
ক্রিতিকা- সর য়াম্না নুংঙাইবা ফাওই।
ইমা ইপাবু চাউথোকহনবা অসিদা ইশাদসু চাউথোকচবা অমা ফাওই।
মোদীজী- নংগী খ্বাইদগী তমজনীংঙাই ওইরবা মীশক অদু কনানো?
ক্রিতিকা- সর, ঐগী ইমানা ঐগী খ্বাইদগী চাউবা তমজনীংঙাইনি।
মোদীজী– অদুদি ইমাদগী করি তম্লিবা?
ক্রিতিকা- সর মহাক্কী পুন্সিদা খুদোংথীবা য়াম্না মায়োক্নরকই, অদু ওইরবা ফাওবদা মহাক য়াম্না চাউথোকচবী অমসুং থৌনা লৈবীনি।
মহাকপু উরগা ঐসু মাগুম্না তৌগে হায়বগী ৱাখল ফাওরকই।
মোদীজী– ইমাদু লাইরিক কদায় ফাওবা তমহৌবগে?
ক্রিতিকা- সর, মহাক বি. এ. ফাওবা তমহৌই।
মোদীজী– বি. এ. ফাওবা তমহৌই হায়বা!
ক্রিতিকা- হোয় সর।
মোদীজী- অদুদি ইমানা লাইরিকসু তাকপীরমগনি।
ক্রিতিকা- হোয় সর।
পুন্সিদা চংদবা য়াদবা মহৈ খুদিংমক তাকপী।
মোদীজী– মহাক্না চৈসু য়াম্না চৈরমগনি।
ক্রিতিকা– হোয় সর, চৈসু য়াম্না চৈ।
মোদীজী– ফরে অদু ইচাবু তুংদা করি ওইবা পাম্বগে?
ক্রিতিকা- সর ঐহাক দোক্তর অমা ওইনীংই।
মোদীজী– য়াম্না ফৈ!
ক্রিতিকা– এম. বি. বি. এস. মোদীজী- য়েংঙু, দোক্তর ওইবা হায়বসি অরায়বা থবক নত্তে!
ক্রিতিকা- হোয় সর।
মোদীজী- নহাক য়াম্না লৌশিং লৈ অদুনা দিগ্রীবুদি শোয়দনা ফংগনি, অদুবু দোক্তর অমগী পুন্সিদি মীয়ামগীদমক কত্থোক্লবনি।
ক্রিতিকা- হোয় সর।
মোদীজী– মহাক্তি নুমিদাংদা ফজনা তুম্বা চংদে করিগুম্বা অনাবা নত্ত্রগা হোস্পিতালদগী ফোন লাক্লবদি খুদক্তা চেনবা তাই।
হায়বদি ২৪X৭ নুমিৎ চহুমগা হুম্ফু মঙা অসি মীয়ামগী শেবাদা লৈ।
ক্রিতিকা- হোয় সর।
মোদীজী- অদুগা খুদোংথীবসু লৈ, হৌজিক্কী মতমসিদা লাক্লিবা লাইনাশিং অসিদি দোক্তরগী মাংদসু য়াম্না খুদোংচাদবা লাকই।
ক্রিতিকা –হোয় সর,মোদীজী– চুম্মী ক্রিতিকা, হরিয়ানা অসিদি শান্ন-খোৎনবগী লমদা ভারত পুম্বনা তমজনীংঙাই ওইরবা রাজ্য অমা ওইরি।
ক্রিতিকা –হোয় সর।
মোদীজী- অদুদি নহাকসু শান্ন-খোৎনবদা শরুক য়াবরা?
নহাক্না পামজবা মশান্না লৈবরা?
ক্রিতিকা- সর, ঐহাক স্কুলদা বাস্কেৎবোল শান্নরম্মি।
মোদীজী- অদুদি নহাকপু কয়া য়াম্না ৱাংবগে, নহাকপু ৱাংবরো?
ক্রিতিকা- ৱাংদে সর, ফুৎ মঙাগা ইঞ্চি অনি ৱাংই।
মোদীজী- অদুগা মসিগী মশান্না অসি পাম্লুরিবা?
ক্রিতিকা- সর, মসিদি শুপ্নতংগী অপাম্বনি, অপাম্বা অদু শুম শান্নজবনি।
মোদীজী– ফরে ফরে!
অদুদি ক্রিতিকাজী নহাক্কী ইমাদা ঐহাক্না খুরুমজরি হায়না তম্বীয়ু, মহাক্না নহাক মতিক চাবা অমা ওইরক্নবা শেম্লক্লিবনি, নহাক্কী পুন্সিবু মপুংফাহল্লক্লিবনি।
অমুকশু হন্না নহাক্কী ইমাবু খুরুমজরি অদুগা নহাক্কীনা য়াইফ-পাউজেল পীজরি।
ক্রিতিকা- থাগৎচরি সর।
মথংসিদি কেরেলা এর্নাকুলমদগী নহা অমগা অমুক ৱারী শাসি।
মোদীজী- হেলোবিনায়ক – হেলো সর, খুরুমজরি।
মোদীজী- অদুদি বিনায়ক, কোংগ্রাচুলেসন্স!
বিনায়ক– হোয়, থাগৎচরি সর।
মোদীজী– য়াম্না ফরে বিনায়ক, য়াম্না ফরে!
বিনায়ক– হোয়, থাগৎচরি সর,মোদীজী- হাও ইজ দি জোশ?
বিনায়ক – হাই সরমোদীজী – নহাক্না শান্নবা মশান্নকা লৈবরো?
বিনায়ক – বেদমিন্তন শান্নৈ।
মোদীজী– বেদমিন্তন?
বিনায়ক – হোয়. . হোয়মোদীজী– স্কুল নত্ত্রগা অতোপ্পা মফম অতৈদা ত্রেনীং তৌবগী খুদোংচাবা ফংখ্রবরো?
বিনায়ক – ফংদে সর, স্কুলদবুদি ত্রেনীং খরা ফংখি।
মোদীজী– ফরে ফরেবিনায়ক –  ঐখোয়গী ওজাশিংদগী।
মোদীজী– ফৈ ফৈ।
বিনায়ক – মপান্দা শান্নবা চৎপগী খুদোংচাবসু ফংখি।
মোদীজী– য়াম্না ফৈ!
বিনায়ক – ঐখোয় স্কুলী খুত্থাংদগী চৎপনি।
মোদীজী– নহাক স্তেৎ কয়া চৎলুরগে?
বিনায়ক – ঐহাক কেরেলা অমসুং তমিল নাদু খক্তা চৎলুরে।
মোদীজী– কেরেলা অমসুং তমিল নাদু খক্তা?
বিনায়ক – হোয় সরমোদীজী– অদুদি নহাক দিল্লীদা লাক্নীংবরো?
বিনায়ক – হোয় সর, হৌজিক ঐহাক হায়র স্তদিজগীদমক দিল্লী য়ুনিভর্সিতীদা এপ্লাই তৌরি।
মোদীজী– ও, অদুদি নহাক দিল্লীদা লাক্কদৌরেনে?
বিনায়ক – হোয় সর।
মোদীজী– ফরে তুংদা বোর্দ একজাম থাগদৌরিবা মহৈরোয়শিংদা নহাক্না করি পাউজেল পীনীংবা লৈবগে?
বিনায়ক – হোৎনবা কনবা অমসুং মতম ফজনা শিজিন্নবামোদীজী– হায়বদি মতম লিক্না শিজিন্নবাবিনায়ক – হোয় সরমোদীজী– বিনায়ক, নহাক্কী হোবী করিনো?
বিনায়ক – ……… বেদমিন্তন অমসুং রোৱিংনি।
মোদীজী– নহাক সোসিএল মীদিয়াদা এক্তিব ওইবরো?
বিনায়ক – ওইদে সর, ঐখোয়গী স্কুলদা ইলেক্ত্রোনিক আইতেম নত্ত্রগা গেজেৎ অমত্তা শিজিন্নবা য়াদে।
মোদীজী– অদুদি নহাক য়াম্না লাইবক ফরে।
বিনায়ক – হোয় সর,মোদীজী– ফরে, বিনায়ক, অমুক হন্না থাগৎপা ফোংদোকচরি অমসুং নহাকপু য়াইফ পাউজেল পীজরি।
বিনায়ক – থাগৎচরি সর।
হৌজিক অমুক উত্তর প্রদেশকী অম্রোহাদগী শ্রীমান উসমান সৈফিগা ৱারী শাসি।
মোদীজী- হেলো উসমান, নহাক্কীদমক হন্না নুংঙাইবা ফোংদোকচরি।
উসমান- থাগৎচরি সর।
মোদীজী- ফরে উসমান, নহাক্না নীংজখিবা মার্ক অদুমক ফংখিবরা নত্ত্রগা হন্থরকপরা?
উসমান- নত্তে ঐহাক্না নীংজখিবদুমক ফংজখি।
ঐহাক্কী অহল লমনসু য়াম্না নুংঙাইবা ফাওখি।
মোদীজী- নহাক্কী ইমুংদা ইচিন ইনাও লৌশিং লৈবা নত্ত্রগা লাইরিক ফবা লৈরিবরা নত্ত্রগা নহাক খক্তরো?
উসমান- ঐহাক ইথন্তনি, ঐগী ইনাওনুপাদি খরা ঙাওশিন্নৈ।
মোদীজী- ফরে, ফরেউসমান- ময়াম্না ঐগীদমক য়াম্না হরাওই।
মোদীজী- ফৈ ফৈ।
উসমান নহাক্না খ্বাইদগী হৈনবা সবজেক্ত করম্বনো?
উসমান – মেথমেতিক্সমোদীজী- য়াম্না ফৈ মেথমেতিক্স হৈনৈ হায়বা?
মতৌ করম্না হৈনখিবন?
ওজা কনানা নঙোন্দা ইনোৎ পীখিবনো?
উসমান- ঐখোয়গী সবজেক্ত তিচর রাজত কৌবা অমা লৈ।
মহাক্না ঐঙোন্দা ইনোৎ হাপখি, ফজনা তাকপীখি অদুনা মেথমেতিক্স অসি হৌবদগী হৈনরকই।
মোদীজী – য়াম্না ফৈ।
উসমান- হেন্না হৌৎবদুনা হেন্না ইন্তরেস্ত লৈ মরম অদুনা মসি ঐগী খ্বাইদগী পামজবা সবজেক্ত ওইরিবনি।
মোদীজী- চুম্মী চুম্মী।
বেদিক মেথমেতিক্সকী ওনলাইন ক্লাস অমা লৈবদু নহাক খঙবরা?
উসমান- খঙজৈ সরমোদীজী- মদি ত্রাই তৌখ্রবরা?
উসমান- হৌজিক ফাওবদি তৌজদ্রি সর?
মোদীজী- শোয়দনা য়েংঙু বেদিক মেথমেতিক্সকী মতেংনা নহাক কম্প্যুতরগী স্পীদতা অঙ্ক হোৎপা ঙমগনি মদু উবদা নহাক্কী মরূপশিংনা নহাক অসি মীত্রং জাদু হৈবা মীশকনি হায়না খনগনি।
য়াম্না লাইবা তেক্নিকশিংনি হৌজিক্তি মদু ওনলাইনদসু ফংলবনি।
উসমান- হোয় সর।
মোদীজী- নহাক্তি মেথমেতিক্স হৈনবনিনা অনৌ অনৌবা ৱাখল্লোন কবা পুথোরকপা য়াই।
উসমান – হোয় সর।
মোদীজী- ফরে উসমান, নহাক্না অহাংবা মতমদা করি তৌবগে?
উসমান- ঐহাক্কী অহাংবা মতমদা ঐ করিগুম্বা খরা ইদুনা লৈ সর।
ঐহাক ইবা য়াম্না পামজৈ।
মোদীজী- য়াম্না ফবা ৱাফমনি!
নহাক মেথমেতিক্সকী মথক্তা লিরেচরসু পামজৈ হায়বসিদি।
উসমান- হোয় সর।
মোদীজী- করি ইবগে?
শৈরেং ইবরা নত্ত্রগা সাইরি ইবরো?
উসমান- করেন্ত এফিয়র্সকা মরী লৈনবা হীরম অমা হেক্তদা ইজৈ।
মোদীজী- ফৈ য়াম্না ফৈ।
উসমান- ঐহাক্না অনৌবা ৱাফম কয়া খঙবা ঙম্মি, খুদম ওইনা হায়রবদা জি. এস. তি. অমসুং দিমোনিতাইজেসন চৎনরকপা খঙবা ঙম্মি।
মোদীজী- য়াম্না ফৈ!
অদুদি নহাক মখা কোলেজ তম্নবা করি প্লান তৌরে?
উসমান- কোলেজ ইদুকেসন হায়বা?
সর ঐহাকজী মেন্সকী অহানবা এতেম্প ক্লিয়র ওইরে,সেপতেম্বরদা অনিশুবা এতেম্পতা শরুক য়াগনি।
ঐহাক্কী এমদি হান্না আই. আই. তি. দগী বেচেলর দিগ্রী লৌরগা সিভিল সর্ভিস থারগা আই.
 এ. এস. অমা ওইবনি।
মোদীজী- মদুদি য়াম্না ফৈ!
নহাক তেক্নোলোজীসু পাম্বরা?
উসমান- হোয় সর।
মরম অদুনা ঐহাক আই. তি. লৌই।
খ্বাইদগী ফবা আই. আই. তি. ফংনবা।
মোদীজী- ফরে অদুদি উসমান, ঐহাক্কী মায়কৈদগী য়াইফ-পাউজেল পীজরি।
নহাক্কী ননাও নুপা অদু খরা ঙাওশিন্নৈ হায়বনিনা মহাক্কা মতম লরনবা নুংঙাইরমগনি, নহাক্কীন ইমা পাবুংবু ঐহাক্না খুরুমজরি তম্বীয়ু।
মখোয়না নহাকপু থৌনা হাপীদুনা ফিভম অসি য়ৌনবা শেম্বীরকপনি, নহাক লাইরিক্কা লোয়ননা করেন্ত ইসুদসু থৱাই য়াওই অমসুং ইবসু পাম্মি খঙবদা য়াম্না নুংঙাই।
মসিগী কান্নবদি করিনো হায়বদা নহাক্কী ৱাখল্লোন হেনগৎলক্কনি।
ইবগী কান্নবা কয়া মরুম লৈ।
ঐহাক্কী মায়কৈদগী হন্না হন্না থাগৎপা ফোংদোকচরি।
উসমান- থাগৎচরি সর।
হৌজিক অমুক খারোমদা চৎলসি।
তমিল নাদুগী নমক্কলদগী ইচানুপী কানিকা ৱারী অমুক শাসি।
মহাক্কী ৱাফমশিং অসি য়াম্না ইথিল পীবা ওই।
মোদীজী- কানিকাজী ৱানক্কম!
কানিকা – ৱানক্কম সরমোদীজী– করম তৌরিবগে?
কানিকা – নুংঙাইজরি সরমোদীজী- অহানবা মক্তদা নহাক্কী চাউনা মায় পাকপদা থাগৎপা ফোংদোকচরি।
কানিকা – থাগৎচরি সর।
মোদীজী- ঐহাক্না নমক্কল হায়বা মফম অসি তাবদা অঞ্জনেয়র লাইশঙ নীংশিংলকই।
কানিকা – হোয় সর।
মোদীজী- হৌজিক্তি অমুক নহাক্কা ৱারী শাবা অসিসু নীংশিংদুনা লৈরগনি।
কানিকা – হোয় সর।
মোদীজী- অদুনা অমুক্কা হন্না থাগৎপা ফোংদোকচরি।
কানিকা – থাগৎচরি সর।
মোদীজী- চাংয়েংগীদমক্তা য়াম্না কন্না হোৎনরমগনি নহাক্না হোৎনবা অদুদা করি করি থেংনখি হায়বদু তাকপীয়ু।
কানিকা – সার, ঐহাক হৌবদগী কন্না হোৎনরকই ঐহাক্না ফংলিবা রিজল্ত অসি থাজরুদে অদুবু ঐহাক্না য়াম্না ফজনা ইরম্মি মরম অদুনা অফবা রিজল্ত অসি ফংলিবনি।
মোদীজী- নহাক্না কয়া ফংগনি হায়না খল্লুবগে?
কানিকা – ৪৮৫ নত্ত্রগা ৪৮৬ ফংগনি হায়না খনখি।
মোদীজী- অদুগা কয়া ফংলবা?
কানিকা – ৪৯০মোদীজী- অদুদি নহাক্কী ইমুংগী মীওইশিং অমসুং ওজাশিংদি করি ফাওখি?
কানিকা – সর মখোয় য়াম্না হরাওখি অদুগা য়াম্না চাউথোকচখি।
মোদীজী- নহাক্না খ্বাইদগী হৈনবা সবজেক্তি করিনো?
কানিকা – মেথমেতিক্সনি।
মোদীজী- ও!
অদুগা নহাক্কী তুংগী প্লানদি করিনো?
কানিকা – করিগুম্বা ফংলগদি এ. এফ. এম. সি. দা দোক্তর ওইনীংই।
মোদীজী- নখোয়গী ইমুংগী মীওইশিং মেদিকেল প্রোফেসন্দা লৈবরো নত্ত্রগা অতোপ্পা থবক তৌবরো?
কানিকা – তৌদে সর, ঐগী ইপানা দ্রাইভরনি অদুগা ঐগী ইচেনা এম. বি. বি. এস. তম্লি।
মোদীজী- অহানবা মক্তদা ঐহাক্না নহাক্কী পাবুংবু খুরুমজরি, মহাক্না অদোমগী ইচে অমসুং নহাক্কীদমক কন্না হোৎনরিবা অদু ফিদমনীংঙাইনি।
কানিকা – হোয় সরমোদীজী- মহাক মীয়ামগী ফিদমনীংঙাইনি।
কানিকা – হোয় সরমোদীজী- নহাক নহাক্কী ইচে, পাবুং অমসুং নখোয়গী ইমুং মনুংগীদমক থাগৎপা ফোংদোকচরি।
কানিকা – থাগৎচরি সর।
মরূপশিং মসিগুম্বা ৱারবা, লুরবা ফিভমদা থৌনা হন্দনা মায় পাকপা মরূপ কয়া অমাগী ৱারী লৈরি।
মখোয় ময়াম অমগা ৱারী শান্ননীংবনি অদুবু মতমগী খুদোংচাদবা লৈখিবনা ঙমজদ্রে।
অদুবু ঐহাক্না নহা ওইরিবা মরূপশিংদা হায়জনীংবদি মীয়ামদা ইনোৎ পীবা, থৌনা হাপ্পা মখোয়গী ৱারী লৈরবদি ময়ামদা শোয়দনা তম্বীয়ু।
নুংশিরবা ইরৈচাশিং সমুদ্র তরেৎকী ৱাংমদা ভারত্তগী মাইল লিশিং কয়া লাপ্না সুরনাম কৌবা অপীকপা লৈবাক অমা লৈ।
সুরিনাম অসি ভারতকা য়াম্না নক্নবা মরী অমা লৈনৈ।
চহি চামা মথক্কী মমাংদা ভারতকী মীওই কয়া অমা মফম অদুদা চত্তুনা খুন্দা লৈতাদুনা লৈখ্রে।
হৌজিক মফম অসিদা চারোল শুরোল মরি মঙা লৈরে।
ঙসিদি সুরিনামগী অপুনবা মীশিংগী মরী থোকপগী অমা ভারত্তগী হৌখিবনি।
অদোম খঙবরা?
মফম অদুদা মীয়াম্না ঙাংনরিবা লোন অমা ‘সর্নামী’ অসি ভোজপুরীদাইলেক অমনি।
মসিগী নাৎকী ওইবা মরী অসিগীদমক্তা ভারত মচাশিংনা চাউথোকচরি।
হন্দক্তা শ্রী চন্দ্রিকা প্রসাদ সন্তোখিনা সুরিনামগী অনৌবা প্রসিদেন্ত ওইরে।
মহাক ভারতকী মরূপনি অমসুং মহাক ২০১৮দা পাংথোকখিবা পর্সন ওফ ইন্দিয়ন ওরিজিন (পি. আই. ও. ) পার্লিয়ামেন্তরী কনফরেন্সতা শরুক য়াখি।
শ্রী চন্দ্রিকা প্রসাদ সন্তোখিজীনা মহাক্কী ৱাশক লৌবদা ভেদকী লাইশোন্দা হৌখি; সংস্কৃত লোন্দা ঙাংখি।
মহাক্না বেদকী মরমদা ফোংদোকখি অমসুং ওম শান্তি শান্তি শান্তি হায়বগা লোয়ননা মহাক্কী ৱাশক লৌবা অদু লোয়শিনখি।
মহাক্কী মখুৎতা বেদ পাইরগা হায়খি ঐহাক চন্দ্রিকা প্রসাদ সন্তোখি হায়রগা মখা তাবদা মহাক্না করি হায়খি?
মহাক্না বেদদগী লাইশোন অমা হায়রম্মি।
মহাক্না হায় –ওং অগ্নি বৃতাপতে বৃতম চর্শিয়াম তচ্ছ্কিয়ম তন্ময় রাধ্যাত্মম।
ইধমহমর্নতাত সত্যমপৈমি||হায়বদি মৈ ৱাশক্কী তাইবঙ মপু ঐহাক্না ৱাশক্লি।
মসিগীদমক ঐহাকপু থৌনা অমসুং পাঙ্গল হাপ্পীয়ু।
ঐহাকপু অরানবদগী লাপ্না লৈনবা অমসুং অচুম্বগী মায়কৈদা লৈনবা থৌজাল পীবিয়ু।
তশেংনা মসি ঐখোয় পুম্নমক্কী চাউথোকচনীংঙাই অমনি।
ঐহাক্না চন্দ্রিকা প্রসাদ সন্তোখিবু থাগৎপা ফোংদোকচরি অমসুং মহাক্কী লৈবাক্কী শেবা তৌবগীদমক ভারত মচা কোতি ১৩০গী মহুৎ শিল্লগা ঐহাক্না য়াইফ-পাউজেল পীজরি।
ঐগী নুংশিরবা ইরৈচাশিং হৌজিক অসি নোংজু পন্থানি।
ঐহাক্না মমাংদসু হায়জখ্রে নোংজু পন্থাদা অমোৎপা মফমশিংদগী হৌরকপা লৈলায়নাশিংগী খুদোংথীবা হেনগৎলক্লি।
মসিনা মরম ওইরগা অনা লায়েংশঙশিংদা মী চিনবা হেনগৎলকই।
মরম অদুনা ময়াম্না অদোমগী অকোয়বগী লু নানবদা পুক্নীং হেন্না চংবীয়ু অমসুং ইম্যুনিতী হেনগৎহনবা অয়ুর্বেদকী হীদাক লাংথক শিজিন্নবীয়ু।
কোরোনা লাইচৎকী মতম অসিদা অতোপ্পা লাইনাদগী ঙাকথোকচনবা হোৎনসি।
লায়েংশঙশিং য়ৌদনবা ঐখোয়না কন্না হোৎনসি।
মরূপশিং, হন্দক্কী নোংজু পন্থা অসিদা, লৈবাক অসিগী শরুক অয়াম্বা ইচাউ মায়োকজনরি।
বিহার অমসুং অসমনচিংবা লৈবাক অসিগী শরুক খরদি ইচাউনা য়াম্না শোকহল্লে।
অমরোমদা কোরোনা অমরোমদা অমুক ইচাউ মায়োক্নরি।
তানফম অসিদা সরকার পুম্নমক্না, এন. দি. আর. এফ কাংবু, দিজাস্তর রেস্পোন্স তিম, সেল্ফ হেল্প গ্রুপশিংনা পুল্লগা মীয়ামবু মতেং পাংনবা অমদি কন্নবা হোৎনরি।
খুদোংথিবা অসি নংলিবা খুদিংমক্কীদমক লৈবাক অসিনা পুন্না লেপ্লি।
মরূপশিং মথংগী মন কী বাত য়ৌদ্রিঙৈদা ওগস্ত ১৫ য়ৌরক্লগনি।
কোরোনা ভাইরসকী লায়চৎ অসিগী মনুং ওইবনা হন্দক্তি ওগস্ত ১৫ অসি তোঙানবা মওং অমদা পাঙথোক্লগনি।
ঐহাক্না নহাশিং, ইরৈচাশিংদা হায়জনীংবদি ঐখোয়না নীংতম্বা নুমিৎ অসিদা লায়চৎ অসিদগী ঙাকথোকপা, মরোমদোম লেপচবা ঙম্বা ভারত, অনৌবা খরা তম্বা অমদি ইশাগী থৌদাং পাঙথোকচনবগী ৱাশক লৌরসি।
ঙসি ঐখোয়গী ভারত অসিনা অৱাংবা থাক অমদা লৈরিবা অসি অথোইবা কয়ানা হোৎনজবা অমসুং মখোয়গী লাইনীংনা ওইরকপনি।
লৈবাক অসিগীদমক হোৎনখিবা অমসুং কত্থোকখিবশিংগী মরক্তা লোকমান্য তিলক অমনি।
ওগস্ত ১দা লোকমান্য তিলক লৈখিদবা চহি চামা মপুং ফারগনি।
লোকমান্য তিলক্কী পুন্সি অসিনা ঐখোয়দা থৌনা কয়া হাপ্লি।
ঐখোয়বু মায়াম অমা তম্বীরি।
মথংদা অমুক উন্নবদা ৱারী মায়াম অমা অমুক শারসি, ঐখোয় মায়াম পুল্লগা অনৌবা খরা তম্লসি অদুগা মায়ামদা পাউদমসি।
ঐহাক্না মায়ামদা ইশাবু চেকশিনসি অমদি ইমুং মনুংশিংবুসু চেকশিনবীয়ু, নাদ-য়েক্তনা লৈসি।
ইরৈচাশিংদা লাক্কদৌরিবা কুম্মৈশিংগী য়াইফ-পাউজেল পীজরি।
হন্না হন্না থাগৎচরি।

ঐহাক্কী নুংশিজরবা ইরৈবাকচাশিং, খুরুমজরি।
ঙসিদি পুক্নিংগী ৱারোল (মন কী বাত) অসি কোরোনানা মরম ওইদুনা ঐখোয় পুম্নমক্কী খাং কনবগী পাঙ্গল অদু চাংয়েং তৌবা মতম ওইরিবা; মসিনা ঐখোয়না অৱাবা খাংলিঙৈ মনুং অসিদা ঐখোয় পুম্নমক্কী খাংবা ঙমবগী পনখৈশিং চাংয়েং তৌরি।
ঐখোয়গা নক্নবা অমসুং নুংশিজবা কয়া অমনা মনুং মতম চাদনা ঐখোয়বু থাদোক্তুনা চৎখ্রে।
কোরোনাগী অহানবা ৱেভ মাই পাক্না লাকশিনখ্রবা মতুংদা ঐখোয়গী লৈবাক্কী পাঙ্গল, থৌনা অসি কনখৎলুরবনি, ইশানা ইশাবু মপুং ফানা থাজরুরবনি অদুবু লাক্লিবা নোংলৈ নুমিৎ অসিনা লৈবাক অসিদা অৱাবা পীরি।
মরুপশিং হৌখিবা নুমিৎশিংদা খুদোংথিবা অসি ঙাকথোক্নবগীদমক ঐহাক্না তোঙান তোঙানবা সেক্তরদগী এক্সপর্তশিংগা লোইননা কুপ্না খন্নখি।
ঐখোয়গী ফার্মা ইন্দস্ত্রীগী মীওইশিং, বেক্সিন মেন্যুফেকচর্রশিং, ওক্সিজেন প্রদক্সনগা মরী লৈনবা মীওইশিং, মেদিকেল ফিল্দদগী এক্সপর্তশিংনা সরকারদা মখোয়গী মমল য়াম্লবা পাউতাক কয়া পীরক্লে।
মতম অসিদা লান অসিবু মাই পাকহন্নবগীদমক এক্সপর্তশিং অমসুং বিজ্ঞানিকশিংগী পাউতাকপু হেন্না লুম্না লৌগদবনি।
রাজ্য সরকারশিংনা হোৎনরিবশিং অদু হেন্না মপুং ফাহন্নবা ভারত সরকারনা অঙম্বা থাক্তা হোৎনরি।
রাজ্য সরকারশিংনসু মখোয়গী মথৌদাংশিং মপুং ফানা পাঙথোক্নবা হোৎনরি।
মরুপশিং ঙসিমক লৈবাক অসিগী দোক্তরশিং অমসুং হেল্থ ৱর্করশিংনা কোরোনাগী মায়োক্তা অকনবা লান শোক্নরি।
হৌখিবা চহি অমরোম অসিদগী মখোয়না লাইনা অসিগী মরমদা মুন্না খঙলক্লি।
হৌজিক ইখোয়গী লাক্তা য়াওগদৌরিবা অসি মুম্বাইগী মমিং লৈরবা দোক্তর শাশঙ্ক জোশিজীনি।
দা, শাশঙ্ক কোরোনা লায়েং অমসুং মসিগা মরী লৈনবা রিসর্চকী লমদা গ্রাসরুৎ কী থাক্তগী য়াম্না মমুৎ তানা খঙবা মীওই অমনি।
মহাক্না ইন্দিয়ন কোলেজ ওফ ফিজিসিয়ন্সকী দীনসু ওইরম্মি।
ঐখোয় দা.
শাশঙ্ককা ৱারী শারবসি। পি. এম. – খুরুমজরি দা.
শাশঙ্ক জীদা.
শাশঙ্ক – খুরুমজরি সর। পি. এম. –নুমিৎ খরনিগী মমাংদা অদোমগা ৱারী শাবগী খুদোংচাবা অমা ফংজখি।
অদোমগী ময়েক শেংলবা ৱাখল্লোনশিং অদু তাজবদা ঐহাক নুংঙাইবা পোকই।
নহাক্কী ৱাখল্লোন অসি লৈবাক অসিগী প্রজা পুম্নমক্না খঙবা মথৌ তাই হায়না ঐহাক্না থাজৈ।
ঐহাক্না হেক-হেক তাজবা ৱাফম অসিদগী ঐহাক্না ৱাহং অমা ওইনা অদোমদা হংজগে। দা. শাশঙ্ক হোজিক্কী মতম অসিদা নখোয়না অহিং-নুংথিল খাইদনা মীয়ামগী পুন্সি কন্নবা হোৎনখি.
 . . অহানবদা সেকেন্দ ৱেভকী মতমদা খরা হায়বীয়ু; অনা-লায়েংগী মরমদা খরি খেৎনবা লৈবগে, করি-করি চেকশিন-থৌরাং মথৌ তাই হায়বদু হায়বীয়ু।
 দা. শাশঙ্ক – থাগৎচরি সর।
হন্দক লাক্লিবা অনিশুবা ৱেভ অসি হান্নদগী হেন্না য়াংনা লাক্লি।
ভাইরস অসি অহানবা ৱেভতগী হেন্না খোঙজেল য়াংনা শন্দোক্লি।
অদুবু অফবা ৱাফম অমনা রিকভরী রেৎনা হেন্না ৱাংঙি অমসুং মোর্তেলিতী রেৎ য়াম্না নেম্মি।
মসিদা খেৎনবা ২- ৩ লৈ।
অহানবদা – মসি নহাশিং অমসুং অঙাংশিংদা নাবসু থেংনৈ।
মদুগী লাইওদি অহানবদা শ্বর হোনবা ৱাবা, লোক কংখু খুবা, লাইহৌ হৌবা মসিগা লোইননা মনম ফাওদবা অমসুং মহাও খঙদবা অসিসুনি।
অমসুং মসি মীয়াম্না অকীপা পোক্নৈ, মসিদা অকীবা পোকপগী মথৌ তাদে, মীওই চাদা ৮০ দগী ৯০ ফাওবদদি মসি লাইওংশিং অমত্তা উৎথোক্তে।
ম্যুতেসন হায়না খঙনরিবা অসিদা অকীপা পোকপীগনু।
ম্যুতেসনশিং অদুমক থোক্কনি. . . ঐখোয়না ফীজোল হোংবগুম্না ভাইরসসু মহক হোংবা নাই.
 . . মরম অসিনা অকীপা পোকপীগনু অমসুং হন্দক্কী ৱেভ অসিসু ঐখোয়না ঙমগনি।
ৱেভশিং লাক্কনি অমসুং চৎখিগনি, ভাইরসসু লাক্কনি অমসুং চৎখিগনি. . . হায়রিবশিং অসি তোঙান তোঙানবা লাইওংশিংনি অমসুং ঐখোয়না নাদনবা চেকশিনবা তাই।
কোবিদকী তাইমতেবলগী মতুং ইন্না নুমিৎ ১৪দগী ২১ ফাওবগী মনুংসিদি দোক্তরদগী পাউতাক লৌবীবা তাই। পি. এম. – দা.
শাশঙ্ক অদোমনা শন্দোক্না তাকপীবা অসি য়াম্না নুংঙাইজৈ।
লায়েংগী মতাংদা চম্মনবা কয়া লৈবগী মতাংদা ঐঙোন্দা চীথি কয়া লাকখি. . . . হীদাক কয়াগী মতাংদসু য়াম্না হঙনরক্লি.
 . . মরম অসিনা কোবিদ লায়েংগী মতাংদসু মীয়ামদা খরা তাকপীয়ু।
 দা. শাশঙ্ক – অচুম্বনি সর মীয়াম্না ক্লিনিকেল ত্রীৎমেন্ত লৌবা য়াম্না থেংনা হৌই.
 . . অনাবা অসি মশা মথন্তা ফজখিনি হায়না থাজৈ.
 . . মখোয়না মোবাইলদা লাকপা পাউশিং য়েংদুনা মদুবু থাজৈ।
সরকারনা পীরিবা পাউতাক অসি মতম চানা পাঙথোক্লবদি মখোয়না খুদোংথিবশিং মায়োক্নরোই।
কোবিদতা ক্লিনিকেল ত্রীৎমেন্ত প্রোতোকলগী মেগনিচ্যুদ মখল অহুম লৈ – লাইৎ নত্ত্রগা মাইল্দ কোবিদ, মীদিয়ম নত্ত্রগা মোদরেৎ কোবিদ অমসুং ইনতেন্স, সিবিয়র কোবিদ হায়না খঙনবা অসিনি।
মাইল্দ কোবিদকী ওইনদি ঐখোয়না ওক্সিজেন মোনিতর তৌই, পল্স মোনিতর তৌই অমসুং লাইহৌ মোনিতর তৌই।
করিগুম্বা লাইহৌ হেনগৎলকপা মতমদি ঐখোয়না পেরাসিতামোলগুম্বা হীদাকশিং শিজিন্নৈ. . . অমসুং দোক্তরগা তান্নবা তাই।
মোদরেৎ নত্ত্রগা সিবিয়র কোবিদ কী ওইনদি দোক্তরগা পাও ফাওনবা য়াম্না মরু ওই।
চুন্নবা অমসুং অহোংবা হীদাকশিং ফংলি।
মসিদা স্তেরোইদ য়াওরি মসিনা থৱায় কনবা ঙমগনি. . . ইনহেলরশিং অমসুং তেব্লেৎশিং পীবা য়াই।
লোইননা শ্বর হোনবা নুংঙাইনবা ওক্সিজেন পীবা য়াই. . . য়াম্না চম্বা লায়েং কয়া লৈ।
অদুবু হোজিক তোইনা থোক্লিবা অসি – অনৌবা এক্সপেরিমেন্তেল হীদাক অমা ওইনা পুথোরক্লিবা অসি রেমদেসিভির কৌই।
অদুবু ৱাফম অমনা মসিগী হীদাক অসিনা হোস্পিতালদা লৈবগী নুমিৎ অসি ২-৩ হন্থহল্লি অমসুং ক্লিনিকেল রিকভরীদা মতেং পাংঙি।
অমসুং হীদাক অসি হান্নদি নুমিৎ ৯-১০নি থারবা মতুংদা মথৌ তৌরম্মি. . . . অমসুং নুমিৎ মঙানি খক্তা থারে।
মীয়ামনা রেমদেসিভিরদা তান্নরিবা অসি তোকপীয়ু।
হীদাক্কী মতেংদি খরতনি. . . হোস্পিতালদা এদমিৎ তৌরবা মতুংদা ওক্সিজেন পীরবা মতুংদা দোক্তরগী পাউতাক মতুং ইন্না পীগদবনি।
ৱাফম অসি ময়াম্না খঙজিনবা মরু ওই।
করিগুম্বা ঐখোয়না প্রনায়ম তৌরবদি মসিনা ঐখোয়গী থবোম্বী খরা খজিক চাউথোকহল্লি।
ঐখোয়গী ঈবু মহি লাংথোকহন্নবা হেপারিন কৌবা ইঞ্জেক্সন অমসু লৈ।
করিগুম্বা অসিগুম্বা অচম্বা হীদাকশিং অসি থারবসি মীওই চাদা ৯৮তি ফগৎলকপা ঙম্মি।
অদুনা পোজিতিব ওইবা ৱাখল খনবা য়াম্না মরু ওই।
দোক্তরগী পাউতাক্কী মতুং ইন্না ত্রীৎমেন্ত প্রোতোকোল ঙাকনা চৎপা মরু ওই।
অতাংবা হীদাক-লাংথকশিং তান্নরুবগী করিসু মথৌ তাদে।
সর ঐখোয়গী অশুক ফবা লায়েংশিং লৈরিসিদি, ঐখোয়গী ওক্সিজেন লৈ, ঐখোয়গী ভেন্তিলেতর ফেসিলিতীশিং লৈ. . . ঐখোয়দা পুম্নমক ফংলি।
হীদাক অসি ফংলকপা মতমদা ফংফম থোকপা মীওইশিংদা পীবিবা য়াই।
হীরম অসিদা লান্না থাজনবী কয়া অমা লৈ।
সর, ঐহাক্না শেংদোকচনিংবদি ঐখোয়দা মালেমগী খ্বাইদগী ফবা লায়েং ফংলি. . . ময়ামনসু খঙবিরি মদুদি ভারতকী রিকভরী রেৎনা খ্বাইদগী ৱাংঙি।
করিগুম্বা অদোমনা য়ুরোপ অমদি অমেরিকাগা চাংদম্নরবদি, ঐখোয়গী ত্রীৎমেন্ত প্রোতোকোলশিং অসিগী খুত্থাংদা ঐখোয়গী অনাবশিং ফগৎলক্লি। পি. এম. – Dr Shashank, many thanks to you.
 দা. শাশঙ্ক অদোমবু হন্না হন্না থাগৎচরি।
 দা. শাশঙ্কনা পীরিবা ই-পাউশিং অসি য়াম্না মরু ওই অমসুং ঐখোয় পুম্নমক্তা কান্নবা পীরি।
মরুপশিং, ঐহাক্না ময়ামদা হায়জরি. . . কারিগুম্বা অদোমনা খঙনিবা লৈরবদি, করিগুম্বা অদোমনা চীংনবা লৈরবা, পাউ অদু অচুম্বা মফমদগী খক্তা লৌবীয়ু।
অদোমনা অদোমগী ইমুংগী দোক্তর নত্ত্রগা লৈকাইগী দোক্তরদা ফোন্দা তান্নবীয়ু।
ঐখোয়গী দোক্তরশিংনা মখোয়গী থৌদাংশিং মশানা পাঙথোকচবা উবা ফংলি।
দোক্তর কয়ানা সোসিএল মীদিয়াগী খুত্থাংদা মীয়ামদা ই-পাউ কয়া পীরি।
মখোয়না ফোন্দা অমসুং ৱাতসএপতা কাউন্সেলিং তৌরি।
হোস্পিতাল কয়াগী ৱেবসাইৎশিংদসু ই-পাউ অসি য়াওরি. . . মসিদা অদোমনা দোক্তরশিংদগী পাউতাক লৌবসু য়াই।
মসি য়াম্না থাগৎনিংঙাই ওইবা খোঙথাংনি।
শ্রীনাগরদগী দা.
নভীদ নজিরনা ঐহাক্কা কন্নেক্ত তৌরি। দা. নভীদ শ্রীনাগরদা লৈবা গভর্নমেন্ত মেদিকেল কোলেজকী প্রোফেসর অমনি।
মহাক্কী লায়েং মখাদা কোরোনা নারাবা মীওই কয়া ফগৎখ্রে।
রামজানগী শেংলবা থা অসিদা দা.
নভীদনা মহাক্কী মথৌ পাঙথোক্লি অমসুং মহাক্না ঐহাক্কা ৱারী শান্নবা মতমসু কাইথোকপীরি।
মহাক্কা ৱারী শারসি। পি. এম –নভীদজী খুরুমজরি।
 দা. নভীদ – খুরুমজরি সর।
 পি. এম – দা.
নভীদ মসিগী অৱাবা মতম অসিগী মনুংদা ঐখোয়গী মন কী বাত তাবীরিবশিংদা মতৌ করম্না পেনিক মেনেজমেন্ত তৌগদগে হায়বগী মতাংদা ৱাহং অসি হঙবীরক্লি।
অদোমনা থেংনরকপশিং অদুগী মতুং ইন্না মখোয়দা করি পাউখুম পীবিগনি? দা. নভীদ – য়েংঙু, কোরোনা হৌরকপা মতমদা কাশ্মিরদা খ্বাইদগী ইহানহান্না দেসিগনেৎ তৌবা হোস্পিতাল হায়বদি কোবিদ হোস্পিতাল অসি ঐখোয়গী সিতী হোস্পিতাল অসিনি, মরমদি মসি মেদিকেল কোলেজকী মনুং চল্লি।
মতম অদুদা ওইখিবা ফীভম অসি অকীবগী মশক্নি।
মতম অদুদা মীশিংনা খন্নরম্বা অসি , করিগুম্বা মীওই অমনা কোবিদ নারবদি মদু শীবগী দন্দি পীবগা পাংখক ওইখি।
চৈরক অদুদা ঐখোয়গী হোস্পিতালদা মথৌ তৌরিবা দোক্তরশিং অমসুং পেরামেদিকেল স্তাফতসু অনাবশিং অসি কমদৌনা মায়োক্নগদগে. . . ঐখোয়দা লাইনা অসি নারকপগী খুদোংথিবা লৈতবা হায়বা অকীবা অসি পোকখি!
অদুবু মতমনা অসুম-অসুম হৌখিবগা লোইননা, করিগুম্বা ঐখোয়না প্রোতেক্তিব গীয়র মপুং ফানা শেৎলবা, চেকশিল থৌরাংশিং ঙাক্না চৎপা তারবদি ঐখোয়সু, ঐখোয়গী স্তাফশিং য়াওনা শাফনা লৈবা য়াগনি হায়বা উবা ফংখি।
মতমগা ইরোইননা ঐখোয়না অনাবা খরদি লাইওং উৎথোক্তে হায়বা উবা ফংখি।
অনাবা মীওই চাউরাক্না চাদা ৯০-৯৫ ফাওবদি হীদাক থাদনা অদুমক ফখি. . অসুম্না মতমনা হৌখিবগা মীয়ামগী ৱাখলদগী কোরোনাগী অকীবা অসি চাউনা হন্থরকখি।
ঙসি ঐখোয়না সেকেন্দ ৱেভ হাবনা খঙনরিবা অসিদসু অকীবা পখৎপা তৌবীগনু।
চৈরক অসিদসু করিগুম্বা ঐখোয়না চেকশিল থৌরাংশিং, এস. ও. পি. শিং হায়বদি মাস্কশিং উপ্পা, হেন্দ সেনিতাইজরশিং শিজিন্নবা.
 . . মসিগী মথক্তা করিগুম্বা ঐখোয়না ফিজিকেল দিস্তেন্স থম্লবা অমসুং মীয়াম পুনবা চংদ্রবদি ঐখোয়গী নুংতিগী থবক মখা চত্থবা য়াগনি অমসুং ইশাবু মসিগী লাইনা অসিদগী ঙাকথোকপা ঙমগনি।
মোদীজী- দা.
নভীদ মীয়াম্না বেক্সিনশিং অসিনা ঐখোয়বু কয়াম য়াম্না ঙাকথোক্কনি, বেক্সিন অসি কাপ্লবা মতুংদা নাররোই হায়বগী থাজবা লৈব্রা অসিগুম্বা কয়াগী মতাংদসু ৱাহং কয়া অমা হংনরক্লি।
মসিগী মতাংদা খরা হায়বীয়ু; তাবীরিবশিংনা মসিদগী চাউনা কান্নবা ফংগনি। দা. নভীদ - ঐখোয়গী মাংদা কোরোনা লাইনা অসি থোরকপা মতম অদুদগী ঙসি ফাওবদা ইফেক্তিব ওইবা লায়েং ফংবা ঙমদ্রি.
 . ঐখোয়না লায়না অসি পাম্বৈ অনিগা লান্থেংনবা ঙম্মি – অহানবদা চেকশিল থোরাংশিং.
 . . অমসুং হান্নসু হায়খ্রে অনিশুবা অসিদি করিগুম্বা ঐখোয়না ইফেক্তিব ওইবা বেক্সিন খরা কাপথোকপা তারবদি লাইনা অসি ঙাকথোকপা ঙমগনি।
ঐখোয়গী লৈবাক অসিদা হৌজিক বেক্সিন অনি লৈরে, কোভাক্সিন অমসুং কোভিশিল্দ, মসি লৈবাক অসিদা শাজবনি।
অতোপ্পা কম্পনীশিংনা মখোয়গী ত্রাইএলশিং তৌবা মতমদা মসিগী ইফিকেসী অসি চাদা ৬০ হেল্লি।
অমসুং জম্মু কাশ্মিরগী মতাংদা ওইরবসু হৌজিক ফাওবদা মীওই লাখ ১৫দগী ১৬ ফাওবা বেক্সিন কাপখ্রে।
হোয়, সোসিএল মীদিয়াদা মসিগী সাইদ ইফেক্তশিংগী মতাংদা লান্না থাজবশিং অমসুং অরানবশিং খরা থোরক্লি. . ঙসি ফাওবদা ঐখোয়গী অসিদা বেক্সিন কাপখিবশিংদা সাইদ ইফেক্তশিং অমত্তা থেংনদে।
শুম্নতগী অতোপ্পা হীদাক কাপ্পা মতমদা থোকপা – লাইহৌ খা হৌবা, হকচাং থিন্দোকপা, হীদাক কাপ্পা মফমদা খরা নাবা ফাওবা – মসি নত্তবা অতোপ্পা এদভর্স ইফেক্ত অমত্তা থেংনদে।
হোয় অদুগা অতোপ্পা ৱাফম অমনি, তীকা কাপ্লবা মতুংদা পোজিতিব ওইরকপসু য়াওই হায়বা অসি কম্পনীশিংগী গাইদলাইনশিংদসু য়াওরি, মদুদি বেক্সিন কাপ্লবসু লাইনা অসি নারকপা য়াওই।
অদুবু লাইনা অসিনা শোকহনবগী চাং হায়বদি অসিগুম্বা মীওইশিংদা লাইনা অসিগী কনবগী চাং অসি য়াম্না নেম্মি, মখোয় পোজিতিব ওইরকপা য়াই অদুবু লাইনা অসিনা মরম ওইরগা মখোয়দা অশী-অনা থোকহল্লোই।
মরম অসিনা বেক্সিনগী মরমদা লান্না খন্নরিবা ৱাখল অসি থদোকসি।
মাগী মাগী মতম লাক্তুনা মে ১দগী লৈবাক অসিদা লৈরিবা চহি ১৮গী মথক্কী মীওই পুম্নমক্কী বেক্সিন কাপ্নবগী প্রোগ্রাম হৌরগনি মরম অসিনা মীয়ামদা হায়জনিংবদি তীকা থাদোকসি অমসুং মসিনা ইশাবু ঙাকথোকপদা নত্তনা ঐখোয়গী সমাজ অমদি কম্ম্যুনিতী কোবিদ-১৯দগী মপুং ফানা ঙাকথোকপা ঙমগনি।
মোদীজী- দা.
নভীদ অদোমবু হন্না-হন্না থাগৎচরি অমসুং রামজানগী শেংলবা থানুং অসিদা অদোমদা য়াইফ ফাওজেল পীজরি। দা. নভীদ – হন্না-হন্না থাগৎচরি।
মোদীজী: মরুপশিং, কোরোনাগী অৱাবা মতম অসিদা তীকা থাবগী তঙাই ফদবা অদু ময়াম্না খঙবীরে. . . মরম অসিনা ঐহাক্না হায়জনীংবদি বেক্সিনগী মতাংদা তোকঙা শন্দোকপীগনু।
ভারত সরকারনা রাজ্য সরকারশিংদা তীকাশিং লেম্না পীরি, মসিনা চহি ৪৫ অমদি মথক্কী মীওইশিং তীকা থারি।
হৌজিক্তি মে ১ দগী চহি ১৮গী মথক্কী মীওই খুদিংমক্না তীকা থাবগী খুদোংচাবা ফংলগনি।
হৌজিক কোর্পোরেৎ সেক্তর, কম্পনীশিংনসু মখোয়গী কর্মচারীশিং তীকা থনবগী থৌরম অসিদা শরুক য়াবা ফংলগনি।
ঐহাক্না হায়জনীংবদি ভারত সরকারন লেম্না তীকা থাবগী থৌরম অসি মখা তানা চত্থখিগনি।
ঐহাক্না রাজ্যশিংদসু হায়জরি ভারত সরকারগী তীকা থাবগী থৌরম অসিদা অদোম অদোমগী রাজ্যশিংগী মী মশিং য়াম্না শরুক য়াহনবীয়ু।
মরুপশিং লাইনা অসিনা নারবা মতমদা ঐখোয়গী ইমুং-মনুংগী মীওইশিংবু য়েংশিনবা, শেবা তৌবা মতমদা ৱাখল য়াম্না নুংঙাইদে।
অদুবু ঐখোয়গী হোস্পিতালশিংদা থবক তৌরিবা নর্সিং স্তাফশিংনা লেপ্পা লৈতনা অনাবা মীওইশিংগী শেবা তৌরি, অমুক্তদা অনাবা কয়ানা অমুক্তা খন্দুনা লৈয়ু।
শেবগী ৱাখল্লোন অসিনা সমাজতা অচৌবা পাঙ্গল হাপ্লি।
নর্সিং স্তাফশিংনা তৌরিবা শেবা , হোৎনবা অসিগী মতাংদা নর্সতনা খ্বাইদগী নীংথিনা তাকপা ঙমগনি।
মরম অসিনা মন কী বাত অসিদা রাইপুরগী বি আর অম্বেদকর মেদিকেল কোলেজতা থবক তৌরিবী সিস্তর ভাবনা ধ্রুবজী শরুক য়ান্নবা কৌজরি।
মহাক হৌজিক কোরোনানা নারবা মীওই কয়াবু শেবা তৌরিবীনি।
মহাক্কা ৱারী শান্নসি।
মোদীজী – খুরুমজরি ভাবনাজী!
ভাবনা - ইকাই খুম্নরবা প্রধান মন্ত্রীজী, খুরুমজরি!
মোদীজী - ভাবনাজী…Bhavan- হোয় সরমোদীজী - অদোমনা য়াম্লবা ইমুংগী থৌগাইসু পুরি অমসুং কোরোনানা নারবশিংসু শেবা তৌবীরি মসিগী মতাংদা মন কী বাত তাবীরিবশিংদা অমুক্তা হায়বীয়ু।
কোরোনানা নারবশিংগী থেংনবগী ৱারীশিং অদু লীবিয়ু মরমদি সিস্তর নর্সনা অনাবাগা খ্বাইদগী অনকপা মরী লৈনৈ, মখোয়গী মরমদা কুপ্না খংঙি. . . . Bhavana- হোয় সর… কোবিদতা ঐহাক্কী এক্সপরিয়েন্স পুরা থা ২নি।
ঐখোয়বু নুমিৎ ১৪নি দ্যুতী তৌহল্লি অদুগা নুমিৎ ১৪নি অমনা পোত্থহল্লি।
অদুদগী থা ২গী মতুংদা দ্যুতী অসি রিপীৎ তৌহল্লি।
ঐনা ইহানহান্না কোবিদ দ্যুতী তৌবা মতমদুদি ঐগী ইমুংগী মীওইশিংদা কোবিদ দ্যুতীগী ৱাফম অসি সিয়র তৌখি।
মতমদু মে থানি, ঐগী ৱাফম অদু তাবদা পুম্নমক কীনরে, পাখৎনরে. . . . হায়রকই ইবেম্মা চেকশিন্না তৌকো.
 . . য়াম্না পুক্নিং নুংশিবা মতাং অমা ওইখি সর।
ইচানুপীনা ঐঙোন্দা “মামা নঙ কোবিদ দ্যুতী চৎকদোইরা?
” হায়না হঙলকপা মতম অদু ঐগী খ্বাইদগী পুক্নিং নুংশিবা মীকুপ অমা ওইখি।
অদুনু ঐহাক্না কোবিদ নাবা মীওইগী মনাক্তা চংবা মতমদা ঐহাক্না য়ুমদা অচৌবা থৌদাং অমা থনম্লগা থোরক্লবনি।
অদুবু কোবিদনা নাবা অনাবা অদু থেংনরুবদদি, মহাক্না হেন্না পাখৎলম্মি।
কোবিদ হায়বা মমিং অসিদা অনাবা পুম্নমক কীনখি, মখোয় কৈদৌগদগে, করি থোক্লগা হায়বা অসিনি মখোয়না খল্লিবা।
ঐখোয়না মখোয়গী অকীবা অদু কোকহন্নবা য়াম্না নুংঙাইবা এনভাইরনমেন্ত অমা শাগৎলি।
কোবিদ দ্যুতী তৌ হায়রবনিনা ঐখোয়দা অহানবদা পি. পি. ই. কিৎ শেৎনবা খঙহল্লি, সর পি.
 পি. ই. কিৎ শেৎলগা দ্যুতী তৌবা হায়বা অসি য়াম্না অৱাবা অমা ওইখি।
সর মসি ঐখোয়দা য়াম্না অৱাবা ওইখি. . . থা ২গী দ্যুতীদা ঐহাক্না মফম খুদিংদা থবক তৌখি.
 . . নুমিৎ ১৪-১৪নি ৱার্দশিংদা, আই.
 সি. য়ু. শিংদা, আইসোলেসনদা দ্যুতী তৌখি।
মোদীজী - মদুনা হায়বদি লোইনা পাশিল্লগা নখোয়না য়াম্না কন্না থবক তৌরি অসি চহি অমা ফারক্লে।
ভাবনা – হোয় সর; মফম অদুদা চৎত্রিঙৈ মমাংদদি ঐনা থবক তৌমিন্নগদৌরিবা অসি কনা-কনানো খঙদে।
ঐখোয়না তীম অমগুম্না থবক তৌমিন্নৈ।
ইশা-ইশানা লৈনবা প্রোব্লেমশিং অদু সিয়র তৌনৈ।
ঐখোয়না অনাবগী মরমদসু খঙদোক্লগা মখোয়গী স্তিগমা কোকহন্নবা হোৎনখি, অয়াম্বনা কোবিদ হায়বা মমিং অসিদা অয়াম্বনা কীনৈ।
ঐখোয়না মখোয়গী হীস্তরী লৌবা মতমদা লাইওং পুম্নমক উৎখি. . . . অদুবু মখোয়না কীবদগী তেস্ত তৌদবা ওইরম্মি।
অদুগা সর য়াম্না সিবিয়র ওইরক্লবা মতমদদি মখোয়গী থবোম্বীদু শোকচিল্লমলে।
মতম অদুদদি আই. সি. য়ু,দা থম্বা মথৌ তাখি অমসুং মতম অদুদদি ইমুং পুম্বা হোস্পিতালাইজ তৌবা মথৌ তাখি।
অসিগুম্বা কেস অসি ১-২ থেংনখি, ঐহাক্না চহি কাংলুপকী মীওই পুম্নমক থেংনখি।
মসিদা অপীকপা অঙাংশিং, নু্পীশিং, নুপাশিং, সিনিয়র সিতিজেনশিং, মখল খুদিংমক্কী অনাবশিং থেংনখি সর।
মখোয়গা ৱারী শাবা মতমদা মখোয়না কীদুনা লাক্তবনি হায়বা চপ মান্নবা পাউখুম ফংখি।
মতম অদুদা ঐখোয়না মখোয়দা কীদনবা, ঐখোয়না হায়বা লৌনবা হায়জখি, লোইননা মখোয়না সরকারনা পীবা প্রোতোকোলশিং ঙাক্না চৎনবা হায়জখি।
ঐখোয়না তৌবা ঙম্বা অসি মসি মঙাই।
মোদীজী - ভাবনাজী অদোমগা ৱারী শান্নবা অসি য়াম্না নুংঙাই, অদোমগী মফমদগী খঙলমদবা কয়া অমসু খঙবা ঙম্লে।
অদোমনা ইশানা হকথেংননা থেংনবশিং অদু হায়বীরকপনিনা মসিনা ইরৈবাকচাশিংদা মসিনা শোইদনা পোজিতিব ওইবা পাউজেল অমা য়ৌহনবা ঙম্লগনি।
ভাবনাজী অদোমবু হন্না-হন্না থাগৎচরি।
ভাবনা - অদোমবু হন্না-হন্না থাগৎচরি সর. . . জয় হিন্দ সর!
মোদীজী - জয় হিন্দ!
ভাবনাজীগুম্বা ইচিল-ইনাও লিশিং কয়া অমসুং মশিং থিঙমদ্রবা নর্সিং স্তাফশিংনা ইশাগী ইথৌ নীংথিজনা পাঙথোক্লি।
মসিনা ঐখোয় খুদংদা থৌনা পীরি।
অদোমনা ইশাগী হকচাং ফনা থম্নবা অখন্নবা চেকশিল থৌরাং লৌবীয়ু।
অদুগা ইমুং-মনুংশিংবু ফজনা য়েংশিনবীয়ু।
মরুপশিং ঐখোয়গী ইরক্তা বেঙ্গলুরুদগী সিস্তর সুরিখাসু য়াওরি।
সুরেখাজী কে. সি. জেনরেল হোস্পিতালদা সিনিয়র নর্সিং ওফিসর ওইরি।
ঐখোয় মহাক্না থেংনরকপশিং অদু অমুক্তা খঙমিন্নসি -মোদীজী : খুরুমজরি সুরেখাজী!
সুরেখা: - ঐহাক্না ঐখোয়গী লৈবাক্কী প্রধান মন্ত্রীগা ৱারী শাবা ফংজবদা য়াম্না চাউথোকপা অমসুং নুংঙাইবা পোকই।
মোদীজী:- সুরেখা জী. . . . অদোমনা নর্স অমসুং হোসইতাল স্তাফ পুম্নমক্কা লোইননা অফবা থবক তৌরি।
ভারতনা নখোয় পুম্নমকপু থাগৎচরি।
কোবিদ-১৯গী লান্থেং অসিদা অদোমনা প্রজাশিংদা অদোমগী করি পাউজেল পীনিংবগে।
সুরেখা:- হোয় সর. . . থৌদাং লৈবা প্রজা অমা ওইনা ঐহাক্না করিগুম্বা খরা হায়বা পাম্মি, অদোমগী য়ুমলোন্নরিবশিং ফজনা লৌনাবীয়ু অমসুং ঙন্না তেস্ত তৌবা অমসুং নীংথিজনা ত্রেক তৌবনা ঐখোয়না মোর্তেলিতী রেৎ হন্থহনবদা মতেং পাংলি অমসুং মসিগী মথক্তা করিগুম্বা অদোমদা লাইওং অমা হেক্ত থেংনবা থোক্লবদি নশানা আইসোলেৎ তৌজৌ অমসুং অনকপদা লৈবা দোক্তরশিংগা তান্নৌ অমসুং য়ারিবা মখৈ ঙন্না লায়েংহৌ.
মরম অসিনা কম্ম্যুনিতীনা লাইনা অসিগী মতাংদা এৱের্নেস খঙবা মথৌ তাই অমসুং পোজিতিব ওইনা লৈগদবনি, পাখৎপা তৌবীগনু অমসুং ৱাখল ৱাগনু।
মসিনা অনাবা মীওইগী ফীভম শোকহল্লি।
ঐখোয়না বেক্সিন অমা ফংবা অসিদা চাউথোকপা পোকই অমসুং সরকার অসিবু থাগৎলি অমসুং ঐহাক তীকা থাদোকচরে অমদি ঐহাক্না থেংনরকপা অসিগী মতুং ইন্না ভারতকী প্রজাশিংদা ঐহাক্না হায়জনীংবদি বেক্সিন অমতনা খুদক্তা চাদা ১০০ ঙাকথোকপা ঙমদে।
ইম্ম্যুনিতী শেমগৎপদা মতম চংঙি।
তীকা থাদোকপদা অকীবা পোকপীগনু।
নশাবু তীকা থাদোকসি; মসিগী সাইদ এফেক্ত অসি য়াম্না লৈরে অমসুং ঐহাক্না য়ুমদা লৈবা, হকচাং ফনা থম্বা, অনাবা মীওইগা শোক্না শম্নগনু অমসুং নাতোন, মিৎ অমসুং চিন মরম লৈতনা শোক্কনু হায়বা পাউজেলশিং অসি পীজনিংঙি।
ফিজিকেল দিস্তেন্সিং থম্বীয়ু, মাস্ক নিয়ম চুম্না উপ্পীয়ু, খুৎশা চাং নাইনা হাম্বীয়ু অমসুং য়ুমদা তৌজবা য়াবা হোম রেমেদীশিং লৌখৎপীয়ু।
অয়ুর্বেদিক কারা থকপীয়ু, স্তীম ইনহেলেসন তৌবীয়ু, নুংতিগী খানাও তেংবীয়ু অমসুং শ্বর হোনবগী শাজেল তৌজবা য়াই।
অমসুং অরোইবা ওইনা ৱাফ, অমত্তা হায়জগে মদুদি ফ্রন্তলাইন ৱর্করশিং অমসুং প্রেফেস্নেলশিংদা মীনুংশি উৎপীয়ু।
ঐখোয়না নখোয়গী তেংবাং মথৌ তাই।
ঐখোয় পুন্না লান্থেংমিন্নগনি।
লাইচৎ অসি ঐখোয়না লাকশিনগনি।
মসিনা মীয়ামদা ঐহাক্না পীনিংবা পাউজেল অসি সর।
মোদীজী- থাগৎচরি সুরেখা জী।
সুরেখা:- থাগৎচরি সর।
সুরেখাজী অদোম্না তশেংনমক লুরবা তাঙ্কক অসিদা ইহৌ অসিবু শেন্নবীরি।
অদোম য়াম্না চেকশিনবীয়ু!
ইমুংগী মীওইশিংদসু হন্না হন্না য়াইফ-পাওজেল পীজরী।
ঐহাক্না ইরৈপাকচাশিংদা হায়জনিংবদি ভাবনাজী, সুরেখাজীনা হায়বগুম্না কোরোনাগা লান্থেংননবগীদমক পোজিতিব স্পিরিত য়াম্না মরুওই অদুগা মসি ইরৈপাকচাশিংদা লেংদনা লৈগদবনি।
ঐগী নুংশিজরবা মরুপশিং দোক্তর অমসুং নর্সশিং স্তাফশিংগা লোইননা হৌজিক লেব তেক্নিসিয়ন অমসুং এম্বুলেন্স দ্রাইবরশিংনা চিংবা ফ্রন্তলাইন ৱার্করশিং অসি লাইগা চপ মান্ননা মথৌ তৌরি!
খুদম ওইনা এম্বুলেন্স অমা অনাবা অমগী ময়ুমদা য়ৌরকপা মতমদা এম্বুলেন্স দ্রাইবর ইশ্বরনা থারকপা ধুত অমা ওইনা লৌগনি।
মখোয় খুদিংমক্কী থৌদাং অমসুং মখোয়না থেংনরকপশিং অদু লৈবাক অসিনা শুকশোই শোইদনা খংগদবনি।
ঐগী ইনাক্তা হৌজিক অদুগুম্বা মীওই অমা লৈরে - শ্রীমান প্রেম ভর্মাজী মহাক এম্বুলেন্স দ্রাইভর অমনি।
মহাক্কী মিং অসিনা তাক্লি, প্রেম ভর্মাজীনা মশাগী মথৌবু য়াম্না নুংশিনা অমসুং পুক্নিং চংনা পাংথোকই।
হৌজিক মহাক্কা ৱারী শাসি -মোদীজী- নমস্তে প্রেমজী |প্রেমজী – নমস্তে সরজী |মোদীজী – ভাই!
প্রেম |প্রেমজী – হাইবিয়ু সর।
মোদীজী– অদোম্না অদোমগী থবক্কী মতাংদাপ্রেমজী - হায়বিয়ুমোদীজী– খরা শন্দোক্না অমুক্তা হায়বিয়ু।
অদুগা থেংনরকপশিংসু হায়বিয়ু।
প্রেমজী - ঐহাক CATS এম্বুলেন্সকী দ্রাইবরনি কন্ত্রোলনা ঐখোয়দা তেব অমদা কোল তৌরকপগা ১০২দগী লাকপা কোল অদু ঐখোয়না পাওখুম পীরগা অনাবগী মনাক্তা চৎলি।
ঐহাক মসিগী থবক অসি তৌরকপা চহি অনি শুরে।
ইশা পু্ম্বা কিত শেৎচিল্লগা, গ্লব অমসুং মাস্ক উপশিল্লগা অনাবা অদু থিনবীয়ু হায়না হোস্পিতাল অদুদা য়াম্না থূনা থিল্লি।
মোদীজী- অদোমদী ভেক্সিনগী দোজ অনিমক কাপলম্লগনি?
প্রেমজী – হোয় কাপচরে সর।
মোদীজী- অদু ওইরবদি অতোপ্পশিংদা ভেক্সিন কাপগী মতাংদা করি পাওজেল পীনিংই?
প্রেমজী – দোজ অসি মীপুম খুদিংমক্না শুংশোই শোইদনা কাপথোকউ হায়জনিং সর াদুগা মসিনা ইমুং মনুংগীসু অফবা ওইগনি।
হৌজিক ঐগী ইমানা ঐগী থবক অসি তোক্লো হায়না হায়রি।
ঐহাক্না খুমখি ইমা ঐনা থবক অসি তোক্লবদি অনাবা ময়াম অসি কনানা থিনবীগনি কোরোনাগী মতম অসিদা ময়াম লোইনা চেন্নখ্রে ময়াম পুম্নমক থবক তোক্লগা চৎখ্রে।
অদুননি ইমানা ঐবুসু তোক্লো হায়রিবসে।
অদুবু ঐদি তোকখিরোই হায়না ইমাদা হায়রি!
মোদীজী– প্রেমজী ইমাদু নুংঙাইতবদি তৌহনগনু।
ভাব তানবা ফজনা তাকপীয়ু।
প্রেমজী – হোয় সর।
মোদীজী- অদোম্না ইমাগী মতাংদা হায়বীরিবদো?
প্রেমজী – হোয় সর।
মোদীজী- মদু য়াম্না পুক্নিং নুংশিবা ৱাফমনি।
প্রেমজী – হোয় সর।
মোদীজী- অদোমগী ইমাদসু।
প্রেমজী – হোয় সর।
মোদীজী- ঐহাক্না খুরুমজরকই হায়বিয়ু।
প্রেমজী – শোইদনা হায়জগে। Mr. Modi – হোয়।
প্রেমজী – হোয় সর।
মোদীজী- অদুগা প্রেমজী অদোমগী খুত্থাংদা প্রেমজী – হোয় সর।
মোদীজী– এম্বুলেন্স থৌরিবা দ্রাইবরশিং অসিসু প্রেমজী – হায়বিয়ু।
মোদীজী- কয়াদা খুদোংথিবা মায়োক্নরগা থবক তৌরিবনো!
প্রেমজী – অহোয়।
মোদীজী- অদুগা মখোয় খুদিংমক্কী মমাশিংনা খল্লি?
প্রেমজী – মান্নি সর।
মোদীজী- মসিগী ৱাফম অসি ঐখোয়গী মীয়াম্না তাবা মতমদা প্রেমজী – অহোয়।
মোদীজী- শোয়দনা পুক্নিং নুংশিরমগনি!
প্রেমজী – হোয় সর।
মোদীজী- প্রেমজী হন্না হন্না থাগৎচরি।
অদোম্না মখল অমগী নুংশিবগী গঙ্গা অমা চেন্থবীরে!
প্রেমজী – থাগৎচরি সর।
মরুপশিং, প্রেম ভর্মাজী অমসুং মখোয়গুম্বা মীওই লিশিং কয়া অমা মশাগী পুন্সিনা পোন্থা ওইরগা মীয়ামগী সেবা তৌরি।
কোরোনাগী মায়োক্তা থেংনরিবা লান অসিদা হিংহৌরিবা থৱাইশিং অসি কনবদা এম্বুলেন্স দ্রাইবরশিংগী অচৌবা থৌদাং য়াওরি।
প্রেমজী অদোম অমসুং লৈবাক অসিদা লৈরিবা অদোমগী মরুপ খুদিংমকপু খুরুমজরি!
অদোম মতম চানা য়ৌবীদুনা মীয়ামগী পুন্সি কনবিখো!
নুংশিরবা ইরৈপাকচাশিং কোরোনানা মী য়াম্না নারে হয়বসি অচুম্বা ৱাফমনি।
অদুম ওইনমক কোরো নারম্বদগী ফগৎলকপা মীশিংসু য়াম্না য়াম্মে।
গুরুগ্রামদগী প্রীতী চতুর্বেদীজী হন্দক্তা কোরোনাবু মাইথীবা পীরম্লবীনি।
প্রীতীজী মন কী বাত্তা ঐখোয়গী ইরক্তা য়াওরি।
মহাক্না থেংনরকপশিং অদু ঐখোয়দা হায়বীরক্লবদি য়াম্না কান্নগনি।
মোদীজী: প্রীতীজী, নমস্তেপ্রীতীজী : নমস্তে সর।
অদোম কমদৌবীরিবগে?
মোদীজী: ঐহাক নুংঙাইজরী।
অহানবমক্তদা অদোম্না কোবিদ-১৯দগী মাইপাক্না লান্থেংনবগীদমক থাগৎচরি।
প্রীতীজী : সরবুসু হন্না হন্না থাগৎচরি।
মোদীজী: অদোমগী হকচাং য়াম্না থুনা হেন্না হেন্না ফগৎপা ওইরসু হায়না ইশ্বরদা থৌনিজরি।
প্রীতীজী : থাগৎচরি সর।
মোদীজী: প্রীতীজীপ্রীতীজী : হায়বীয়ু সর।
মোদীজী: হৌজিক্কী ৱেব অসিদা অদোমখক্তা শোকখিবরা নত্রগা অদোমগী ইমুং মনুংগী অতোপ্পা মীওইশিং শোকখিবা য়াওখিবরা?
প্রীতীজী : শোকখিদে সর ঐ ইথন্তনি।
মোদীজী: হোয় পুম্নমক অসি ইশ্বরগী থৌজালনি।
প্রীতীজী : হোয় সর।
মোদীজী: ঐহাক্না অমুক হায়জনিংবদি নারিঙৈ মতমদা অদোম্না মায়োক্নখিবা থেংনখিবা অদু হায়বিরগদি তাবীরিবশিংনা অসিগুম্বা মতাং লাকপদা মতৌ করম্না লান্থেংনগদগে হায়বদু খংজগনি।
প্রীতীজী : শোইদনা হয়জগে সর।
ঐহাক অহানবদা ইশাসি য়াম্না হৈনিংদবা ইতন তনবা ফাওখি অদুগী মতংউদা খৌনাওদা নাবা ফাওরকখি।
অদিগী মতুংদা ঐহাক্না মসি লাইওং ওইরম্বা য়াই খল্লকপদগী ঐহাক্না তেস্ত তৌথোকখি।
নিনিশুবা নুমিৎতা পোজিতিব ওইরে হায়না রিপোর্ত লাকখি মদুদগী ইশা ইথন্তা ক্বারিন্তিন তৌরে।
কা অমদা আইসোলেত তৌরগা দোক্তরশিংগা তানরে।
মখোয়না হায়বা হীদাক চাবা হৌরে।
মোদীজী: অদোমগী অথুবা এক্সন্না অদোমগী ইমুংবু কলহৌরে।
প্রীতীজী : হোয় সর।
মখোয় লোইনা তেস্ত তৌরে মখোয়দদি লোইনা নেগেতিব ওইরে।
পোজিতিব ওইবদি ঐহাক ইথন্তা ওইরে।
মসিগী মাংওইননা ঐহাক কা অমদা আইসোলেৎ তৌরগা লৈরে।
ঐহাক্কী মথৌ তাবা পোৎলম খুদিংমক থম্লগা ঐহাক কা অমদা লৈরে।
মসিগা লোয়ননা দোক্তরনা পীবা হীদক লাংথক অমুক চাবা হৌরে।
হীদাক লাংথক্কা লোইননা জোগা অমসুং অয়ুর্ভেদিক শিজিন্নবা হৌরে।
মসিগা লোইননা মনা মশিং ফুৎলগা শেম্বা কারাসু থকপা হৌরে।
ইম্ম্যুনিতী হেনগৎহন্নবা চাক চাবা মতমদা মচি ওইবা চীঞ্জাক হয়বদি প্রোতিন ৱাংনা য়াওবা চিঞ্জাকশিং চারে।
মহী য়াম্না থকই অদুগী মথক্তা স্তীম গর্গল তৌরে অদুগা ঈশিং অশাবসু থকই।
হায়রিবশিং অসি ঐহাক্না নুমিৎ খুদিংগী পাংথোক্লে।
অদুগা সর ঐহাক্না হায়জনিংবদি অসিগুম্বা তঙ্কক অসিদা কিবা ৱাখল শোত্থবা য়াদে মেন্তেল্লী য়াম্না কনবা ওইগদবনি।
মসিগীদমক ঐহাক য়োগদা নিংশা শ্বর হোনবগী শাজেল তৌরে।
মসি তৌবদা ঐহাক য়াম্না নুংঙাই।
মোদীজী: হোয় প্রীতীজী, হৌজিক্তি প্রোসেস লোইরবা নত্ত্রা?
অদোম খুদোংথিনিংঙাই ওইদ্রবা নত্ত্রা?
প্রীতীজী : হোয় সর।
মোদীজী: হৌজিক্তি নেগেতিব ওইরবা নৎত্রা?
প্রীতীজী : হোয় সর।
মোদীজী: হৌজিক অদোম ইশাগী হকশেলগীদমক করি তৌবীরিবগে?
প্রীতীজী : সর, ঐহাক হৌজিক য়োগ লেপচদ্রি।
মোদীজী: য়াম্না ফৈ।
প্রীতীজী : অদুগা অমুক মনা মশিং ফুৎলগা শেম্বা হীদক কারা অদুসু থকপা লেপত্রি।
অদুগা ইম্ম্যুনিতী হেনগৎনবা চীঞ্জাক চাবা লেপত্রি।
মোদীজী: য়াম্না ফৈ।
প্রীতীজী : হান্নদি ঐহাক ইশাগীদমক য়াম্না খল্লমদে, অদুবু হৌজিক্তি য়াম্না চেকশিল্লে।
মোদীজী: প্রীতীজী থাগৎচরি।
প্রীতীজী : হন্না হন্না থাগৎচরি সর।
মোদীজী: অদোম্না ঙসি হায়বিরিবা অসিনা মীওই কয়া অমদা কান্নবা কয়ামরুম পীরগনি হায়না ঐহাক্না থাজৈ।
অদোম হকচাং নাদ-য়েক্তনা লৈবীয়ু, ইমুংগী মীওইশিংসু নাদ-য়েক্তনা লৈনবা ইশ্বরগী মফমদা থৌনিজরি।
ঐগী নুংশিরবা ইরৈবাকচাশিং, ঙসি মেদিকেল ফিল্দদগী ঐখোয়গী পর্সনেল, ফ্রন্তলাইন ৱর্করশিংনা মখোয়গী মথৌদা ২৪x৭ হোৎনরি।
মসিগা চপ মান্ননা খুন্নাই অসিগী অতোপ্পা মীওইশিংনা তানফম অসিদা শরক য়াবা লেপত্রি।
লৈবাক অসি অমুক হন্না পুনশিনদুনা কোরোনাগী মায়োক্তা লান্থেংনরি।
হৌজিক মতম অসিদা ক্বারেন্তোন তৌদুনা লৈরিবা ইমুংশিংদা কনাগুম্বনা হীদাকশিং দেলিভর তৌরি, মনা-মশিং, শঙ্গোম, উহৈশিং অসিনচিংবা কনাগুম্বনা থারি।
কনাগুম্বনা অনাবশিংদা লেম্না এম্ব্যুলেন্স সর্ভিসশিং পীরি।
অসিগুম্বা অৱাবা তানফম অসিদা লৈবাক অসিগী তোঙান তোঙানবা কাচিন কোয়াশিংদা ওর্গনাইজেসনশিং থোরক্লি অমসুং মখোয়না অতোপ্পশিংদা মতেং পীনবা হোৎনরি।
হন্দক্তো খুঙ্গংশিংদা অনৌবা এৱের্নেস পীবা উরি।
কোবিদকী কাংলোনশিং চেকশিন্না ঙাক্না চৎলবদি মীয়াম্না মখোয়গী খুঙ্গং অসি কোরোনাদগী ঙাকথোক্কনি, মপানদগী লাকপা মীওইশিংগীদমক নীংথিজনা শেম-শারি।
সহরশিংদা নহা ওইবা মীওই কয়া থোরক্লি, মখোয়গী লৈকাইদা কোরোনা কেসশিং ৱাংখৎলক্লিবা অসি ঙাকথোকপা ঙম্নবা লৈকাইগী মীয়ামশিংগা পুন্না থবক তৌমিন্নরি।
হায়বদি অমরোমদা লৈবাক অসিনা হোস্পিতালশিং, ভেন্তিলেতরশিং অমসুং হীদাকশিংগীদমক অয়ুক-নুংথিল নুমিদাং হোৎনরি অমসুং নাকল অমরোমদা ইরৈবাকচাশিংনা থৌনা ফনা কোরোরনাগী শীংনবশিং লান্থেংনরি।
ফীরেপশিং অসিনা ঐখোয়াদা পাঙ্গল অমসুং থৌনা হাপ্পী।
মখোয়না হোৎনরিবশিং অসিনা খুন্নাইদা চাউনা কান্নবা পীরি।
মখোয়না খুন্নাইগী শক্তি হাপ্পী।
ঐগী নুংশিজরবা ইরৈবাকচাশিং, ঙসি ঐখোয়না ‘মন কী বাত’কী ৱারী শাবা অসি কোরোনা লাইচৎতা মীৎয়েং থমখি মরমদি ঙসি ঐখোয়গী মরু ওইবা থৌদাং অসি লাইনা অসি মাইথিবা পীবনি।
ঙসি অসি ভগৱান মহাভির জয়েন্তিসু তাই।
নুমিৎ অসিদা ইরৈবাকচা পুম্নমক্তা ঐহাক্না য়াইফ-পাউজেল পীজরি।
ভগৱান মহাভিরগী পাউজেলশিং অসিনা ঐখোয়দা কত্থোকপা অমসুং পুক্নিংবু খুদুম চনবা ঙম্নবা থৌনা পীরি।
হোজিক রামজানগী শেংলবা থাসু চত্থরি।
বুদ্ধা পুর্নিমাসু লাক্লগনি।
মসি গুরু তেঘ বাহাদুরজীগী ৪০০শুবা প্রকাশ প্রবসু ওইরি।
য়াম্না মরু ওইবা নুমিৎ পোচিশে বোইশক –তেগোর জয়েন্তি লাক্কদৌরে।
পুম্নমক অসিনা ঐখোয়না থৌদাং মপুং ফানা পাঙথোক্নবা থৌনা পীরি।
প্রজা অমা ওইনা ঐখোয়না ঐখোয়গী পুন্সিদা নীংথিজনা থৌদাংশিং অসি হেন্না পাঙথোক্লবদি ঐখোয়না হেন্না খোঙজেল য়াংনা খুদোংথিবা য়াওদনা মাংদা চংশিনবা ঙমগনি।
য়াইফ পাউজেল অসিগা লোইননা ঐহাক্না নখোয় পুম্নমকপু তীকা থাদোক্নবা অমসুং মপুং ফানা চেকশিল থৌরাং লৌনবা অমুক হন্না হায়জরি।
‘হীদাকসু, চেকশিনবসু” – তীকা থাদোকপীয়ু অমসুং চেকশিল থৌরাং পুম্নমক লৌখৎপীয়ু।
মন্ত্র অসি কাওবীগনু।
ঐখোয় য়াম্না থুনা ঐখোয় ময়াম পুল্লগা খুদোংথিবা অসিদগী থোরক্লগনি।
থাজবা অসিগা লোইননা ঐহাক্না পুম্নমকপু থাগৎচরি।
খুরুমজরি!

ঐগী নুংশিজরবা ইরৈবাকচাশিং, খুরুমজরি।
‘মন কী বাত’কী ৯৮শুবা তাঙ্কক অসিদা ময়ামগা অমুক উনবা ফংবজবসিদা ঐহাক য়াম্না নুংঙাইজৈ।
সেঞ্চুরি অমা য়ৌনা চংশিল্লক্লিবা খোংজং অসিদা, ময়াম্না মন কী বাতপু মীয়াম পুনফম, মীয়ামগী ৱাখল ফোংদোক্নবগী অঙকপা প্লেতফোর্ম অমা ওইনখি।
থা খুদিংগী মেসেজ লাখ কয়ানা মীওই কয়াগী পুক্নিংগী ৱাফমবু ঐঙোন্দা য়োহনবীরকই।
অদোম্না, মীয়াম্না পুক্নিংগী শক্তিবু খঙই, অসুম্না সামাজগী শক্তিনা লৈবাক্কী মতিক-মগুন মতৌ করম্না হেনগৎহল্লি হায়বদু ঐখোয়না ‘মন কী বাত’কী তোঙান-তোঙানবা তাঙ্ককশিংদা উখ্রে, খঙখ্রে লোইননা মীয়াম্নশু য়ানখ্রে।
ঐহাক্না ‘মন কী বাত’তা থাইনদগী চৎনরকপা মশান্নশিংবু য়োকখৎনবগী মরমদা ‘মন কী বাত’তা হায়খিবদু নিংশিংঙি।
থুনমক লৈবাক শিনথুংনা থাইনদগী লৈরক্লবা মশান্নশিং উনিংবগী, তম্নিংবগী ঈথক অমা হৌরকখি।
‘মন কী বাত’তা ভারতকী শান্নপোৎশিংগী মতাংদা ৱারি শানখি, মদুদসু লৈবাকশিংগী মীয়াম্না শরুক য়াবীরকখি।
হৌজিক্তি ভারতকী শান্নপোৎশিং পাম্নবগী ঈহুল অসি অদুক্কী মতিক কনখ্রে।
মপান লৈবাক্তশু মসিবু ময়াম্না য়াম্না পাম্নরক্লি, দিমান্দ য়াম্না  তৌরক্লি।
ঐখোয়না ‘মন কী বাত’তা ৱারি লিবগী মতাংদা পনখিবতদা, থাপ্লা-থাপ্লবা মফম কয়াদা ফাওবা মসি য়ৌখি।
মীয়াম্না ভারতকী ৱারি লিবগী চৎনবী অসিবু য়াম্না পাম্নখি।
মরুপশিং, ময়াম্না সর্দার পতেলগী জয়েন্তি, হায়বদি এক্তা দিৱসকী নুমিত্তা, ‘মন কী বাত’তা কমপিতিশন অহুমগী মরমদা পঞ্জখিবদু নিংশিংবীরমগনি।
কমপিতিশনশিং অদুদি লৈবাক নিংবদা য়ুম্ফম ওইবা ইশৈ, নাওশুম ইশৈ অমদি রঙ্গোলিনি।
লৈবাক অসিগী জিলা ৭০০ হেনবদগী মীওই লাখ ৫ হেনবনা মসিদা থৱাই য়াওনা শরুক য়াখি।
ৱাফম অসিদা ঐহাক য়াম্না নুংঙাইজখি।
অঙাং, অহল, মীয়াই চল্লবা, য়াম্না অহল ওইরবা পুম্নমক্না মসিদা থৱাই য়াওনা শরুক য়াখি লোইননা লোন ২০ হেনবদা মীয়াম্না এন্ত্রী থাজিন্নখি।
কমপিতিশনশিং অসিদা শরুক য়ারিবা কম্পিতিতর পুম্নমক্পু ঐহাক্কী মাইকৈদগী হন্না নুংঙাইবা ফোংদোকচরি।
ময়াম পুম্নমক চেম্পিয়ন ঙক্তনি, কলাবু পামজবা ঙাক্তনি ।
লৈবাক অসিগী তোঙান-তোঙানবা শক্তম অমদি সংস্কৃতি অসিবু ময়াম্না কয়া য়াম্না নুংশিজগে হায়বদু ঐহাক্না উবা ফংলি।
মরুপশিং, ঙসিগী তাঞ্জা অসিদা, লাতা মঙ্গেস্কর জী, লাতা দিদিবু নিংশিংলকপা হায়বসি মহৌশানি।
মরমদি কম্পিতিশন অসি হৌরকপা মতমদা, লাতা দিদিনা লৈবাক মীয়ামদা ত্রেদিশন অসিদা শরুক য়াবীনবা ত্বীত তৌদুনা হায়জখি।
মরুপশিং, নাওশুম ইশৈ ইবগী কম্পিতিশনদা কর্নাতকাদগী চামরাজা জিলাগী বি. এম. মঞ্জুনাথ জীনা অহানবা মনা ফংখি।
মহাক্কী নাওশুম ইশৈ, কন্নাদা লোন্দা ইবা ‘মলগু কন্দা’দা মনা অসি ফংখিবনি।
মহাক্না মহাক্কী অপোকপী মমা অমদি মবেনপোক্কী নাওশুম ইশৈশিংদগী ইবা ঈহুল অসি ফংখিবনি।
মসি তাবদা ময়ামশু নুংঙাইগনি।
[কন্নদা সাউন্দ ক্লিপ (সেকেন্দ ৩৫)]“তুম্মো, তুম্মো, ইবেম্মা, ইবুংঙো,ঐগী মরম মোকপা নুংশিবা, তুম্মো,নুমিৎ ময়ুম চংখ্রে, অমম্বা মতম ওইরক্লে,নিন্দ্র দেবি লাক্লনি,থৱান্মিচাক্কী লৈকোলদগী,নুংঙাইবা মঙলান পুদুনা লাক্লগনি!
তুম্মো, তুম্মো,হুম. . . হুম. . . হুম. . হুম. . . হুম. . . হুম. . . ”অসামগী কামরুপ জিলাদা লৈবা দিনেশ গোৱালানা কম্পিতিশন অসিদা অনিশুবা মনা ফংখি।
মহাক্কী নাওশুম  ইশৈ অদুদা লমদম অদুগী লৈবাক অমদি ধাতুগী কোনলিক শাবা মীওইশিং অদুগী খুশা হৈবগী মমিদু তাই।
[অসামীজ সাউন্দ ক্লিপ (সেকেন্দ ৩৫)]চফু চাবা তাদনা, পোৎয়োম পুদুনা লাক্লি,ময়োমদুদা করিবু য়াওরিবা?
হাংদুনা য়েংঙি, চফু শাবগী পোৎয়োমদু,য়াওরম্মি মদুদা নুংশিরবা অপিকপা তেঙ্কোৎ অমা,ঐগী অপিকপী ইচানুপীনা হংঙি, চফু শাবদা,অপিকপা তেঙ্কোৎসিদি করমহায়না শারিবা!
ইশৈ অমসুং নাওশুম ইশৈগী মতৌগুম, রঙ্গোলি কম্পিতিশনশু মীয়াম্না য়াম্না পাম্নরি।
মসিদা শরুক য়ারিবশিংনা ফজ-ফজরবা রঙ্গোলি কয়া শেমদুনা থারকই।
মসিদা পঞ্জাবকী কমল কুমারনা ৱিন্নিং এন্ত্রী ওইরে।
মহাক্না নেতাজী সুভাশ চন্দ্র বোস অমদি অমর সহিদ বির ভগত সিংগী ফজরবা রঙ্গোলিশিং শেমখি।
মহারাস্ত্রগী সাংলিদগী সচিন নরেন্দ্র অৱসারি জীনা মহাক্কী রঙ্গোলিদা জলিয়ানৱালা ভাঘ, মদুদি মীহাৎ অমদি সহিদ উধম সিংগী থৌনা ফবদুবু উৎথোক্লি।
গোৱাদগী গুরুদত্ত ভান্তেকরনা গান্ধিজীগী রঙ্গোলি শেমখি, লোইননা পুদুচেরীগী মালাতিসেলভননশু নিংতম লানগী অথোইবা লান্মী কয়াদা ফোকস থমখি।
লৈবাক নিংবা ইশৈগী কম্পিতিশনদা অন্ধ্র প্রদেশকী তি.
ৱিজয় দুর্গা জীনা ৱিনর ওইখি।
মহাক্না তেলিগুদা এন্ত্রী থাজিনখি।
মহাক্কী লমগী নিংতম লান্মী নরসিম্হা রেদ্দী গারু জীবু মহাক্না য়াম্না পামজখি।
ময়ামশু ৱিজয় দুর্গা জীগী এন্ত্রী গী মতাং অসি তামিন্নসি।
[তেলিগু সাউন্দ ক্লিপ (সেকেন্দ ২৭)]রেনাদু লমদমগী কোরৌ ওইরিবা,থৌনা ফরবা হে নরসিম্হা!
ভারতকী নিংতম ঈহৌগী মরুনি নংদি, নংনা ঙাক্লিবনি!
অচুম্বা য়াওদ্রবা, নমথবা অংগ্রজশিংগী অহেনবা মীওৎ-মীনৈ উরুবদা,নহাক্কী ঈখেং শাগৎলকখি, মৈরি থোরকখি!
রেনাদু লমদমগী কোরৌ ওইরিবা,থৌনা ফবা হে নরসিম্হা!
তেলিগুগী মথংদা ঐহাক্না ময়াম্বু মাইথিলিগী ক্লিপ মতেক অমত্তং তাহঞ্জগে।
মসি দীপক ভাতস জীনা থাবীরকপনি।
মহাকশু কম্পিতিশন অসিগী ৱিনরনি।
[মাইথিলি সাউন্দ ক্লিপ (সেকেন্দ ৩০)]মরুপশিং, ভারতসি মালেমগী লেমজনফম্নি,ঐখোয়গী ইরৈবাক অথোইবা লমদম্নিকোইরি মাইকৈ অহুমদা সমুদ্রনা,অৱাংদা চিং-লেম্লবা কৈলাশ,গঙ্গা , জমুনা, কৃষ্ণা, কবেরি,কোশি, কামলা বালন্না লৈতেংলি,ঐখোয়গী ইরৈবাক অথোইবা লমদম্নি,থৱাইনি মচু অহুমগী ফিরালনা!
মরুপশিং, ময়াম্না মসি তাবদা নুংঙাইবীরমগনি খল্লি।
কম্পিতিশনদা লাক্লিবা এন্ত্রীশিংগী লিস্ত অসি য়াম্না শাংঙি।
অদোম্না, কলচরেল মিনিস্ত্রীগী ৱেবসাইত্তা চংবীরগা, মসিবু ইমুং-মনুংগা লোইননা য়েংবীয়ু, য়াম্না নুংঙাইগনি।
ঐগী নুংশিজরবা ইরৈবাকচাশিং, বানরসকী ৱা ওইরবা, সেহনাইগী মরমদা ওইরবা, উস্তাদ বিসমিল্লাহ খান জী মরমদা ওইরবা, মদুদা ঐহাক্না পুক্নিং চংবা হায়বসি মশানা তারবা ৱাফম্নি।
নুমিৎ খরনিগী মমাংদা উসতাদ বিসমিল্লাহ খান য়ুব পুরুস্কার মনা য়েন্থোকখ্রে।
মনা অসি ম্যুজিক অমসুং পার্ফোর্মিং আর্তসকী লমদা মমিং চৎলক্লিবা কালাকারশিংদা পীবনি।
মখোয় কলা অমসুং ইশৈগী তাইবংবু মীয়াম্না পাম্নহনবদা অচৌবা থৌদাং লৌরি।
মসিদা মতমগী ঈচেলগা লোইননা, মীয়াম্না পাম্নবা হন্থরক্লবা ইনস্ত্রুমেন্তশিংদা অনৌবা থৱাই হাপ্লিবা কালাকারশু য়াওরি।
ময়াম ঙৈহাক তামিন্নসি।
[সাউন্দ ক্লিপ (সেকেন্দ ২১) ইনস্ত্রুমেন্ত – ‘সুর্সিঙ্গার’, আর্তিস্ত – জয়দীপ মুখর্জী]মসি করি ইনস্ত্রুমেন্তনো ময়াম খঙবীবরা?
ময়াম খঙলমদবা য়াই!
মসিগী ইনস্ত্রুমেন্ত অসিগী মমিং ‘সুর্সিঙ্গার’ কৌই অদুগা ত্যুন অসি জয়দীপ মুখর্জীনি।
জয়দীপ জী উস্তাদ বিসমিল্লাহ খান পুরুস্কার পীদুনা ইকাইখুম্নখ্রবা নহাশিংগী মনুংদা অমনি।
ইনস্ত্রুমেন্ত অসিগী ত্যুন অসি হৌখিবা দিকেদ ৫০-৬০দগী তাবা ফংখিদ্রবনি।
অদুবু জয়দীপ্না সুর্সিঙ্গারবু  অমুক হন্না হিঙ্গৎহন্নবা থৱাই-হকচাং য়াওনা হোৎনরি।
মতৌ অসুম্না ইচলনুপী উপ্পলপু নাগমনি জীনা হোৎনরিবসিশু য়াম্না শিংথানিংঙাই ওই।
মহাক্না মেন্দোলিনদা কার্নাতিক ইনস্ত্রুমেন্তেল খোংবগীদমক্তা মনা অসি পীখিবনি।
মতৌ অসুম্না সংগ্রাম সিং, সুহাস ভন্দারে জীনসু ৱার্কারি কির্তন শকপগীদমক্তা মনা অসি ফংখি।
লিস্ত অসিদা ইশৈগা মরি লৈনবা কলাকার খক্তা নত্তে, জগোইদশুনি – ভি.
দুর্গা দেবি জীনা জগোইগী অরিবা স্তাইল ‘করকত্তম’গী দমক্তা মনা অসি ফংখি।
মনা ফংলিবশিংগী মরক্তা অমা ওইরিবা রাজকুমার নায়ক জী তেলঙ্গানাগী জিলা ৩১দা নুমিৎ ১০১ শুপ্না পেরিনি ওদিসী পাংথোকখি।
পেরিনি জগোই অসি ভগবান শিবদা কত্থোকপা জগোইনি।
মসি কাকাতিয়া শাগৈনা পানবা মতমদা মীয়াম্না য়াম্না পাম্নখি।
অতোপ্পা মনা ফংবা মীওই অমনা- সাইখোম সু্রচন্দ্র সিংহনি।
মহাক্না মৈতৈ পুং ইনস্ত্রুমেন্ততা থোইদোক-হেন্দোক্না হৈ-শিংবগীদমক্তনি।
মসিগী ইনস্ত্রুমেন্ত অসিদি মনিপুর খক্তগী ওইবনি।
পুরন সিংদি দিৱ্যাং কালাকারনি।
মহাক্না রাজুলা-মালুশাহি, হুদকা বোল, জাগরনাচিংবা ইশৈগী তোঙান-তোঙান মওংশিংবু মীয়ামদা পাম্নহল্লি।
মহাক্না মসিগী ওদিয়ো রেকোর্দিং কয়াশু তৌখ্রে।
উত্তরখন্দগী ফোক ম্যুজিক আর্তিস্ত অসিনা মহাক্কী হৈজ-শিংজবা কয়া উৎথোক্তুনা মহাক্না মনা কয়াশু ফংখ্রে।
মতমগী ঙমখৈ অমশু লৈ, ঐহাক্না মফমসিদা মনা ফংলবা মীয়ামগী মরমদা লোইনা হায়বা ঙমদ্রগশু, ময়াম্না শোইদনা পাবীগনি খল্লি।
কালাকারশিং অসিনা পার্ফোর্মিং আর্ত অসিবু ময়াম্না হেন্না পাম্নহন্নবাবগীদমক্তা, মীয়াম্বু গ্রাসরুত লেভেলদা খঙহনগনি হায়না ঐহাক্না থাজজৈ।
ঐগী নুংশিজরবা ইরৈবাকচাশিং, খোংজেল য়াম্না য়াংনা চেনখৎলক্লিবা, ভারতকী দিজিতেল ইন্দিয়া গী থৌনাসি মালেমগী মীয়াম্না য়েংনরি।
দিজিতেল ইন্দিয়াবু য়ুমথোং খুদিং য়ৌহন্নবা হোৎনবদা, মখল কয়াগী এপস কয়াগী অনৌবা থৌদাং লৈরি।
এপ অমা লৈ, ই-সঞ্জীবানি, এপ অসিনা তেলিকন্সল্তেশন হায়বদি লাপ্না ফম্লগা ভীদিও কনফরেন্সকী খুত্থাংদা দোক্তরদগী ইশাগী অনাবাগী মরমদা এদভাইস লৌবা য়াই।
এপ অসি শিজিন্নদুনা, তেলিকন্সল্তেশন তৌবগী স্তেতেস্তিক্স অসি করোর ১০ হেনখ্রে।
ভীদিও কনফরেন্সকী খুত্থাংদা কন্সল্তেশ তৌবা করোর ১০, অনাবা অমসুং দোক্তরগা অনকপা মরি অসিগীদমক্তা ঐহাক্না দোক্তরশিং অমসুং খুদোংচাবা ফংলবা অনাবশিংগী মফমদা নুংঙাইবা ফোংদোকচরি।
ভারতকী মীয়াম্না তেক্নোলোজীবু কমদৌনা পুনশিগী শরুক অমা  ওইনা শিজিন্নবগে হায়বদুগী ময়েক লারবা খুদম অমনি।
কোরোনাগী মতমদা ই-সঞ্জীবানি এপ অসিনা তেলিকন্সল্তেশন তৌবা ফংবদগী মীয়ামদা অচৌবা খুদোল অমা ওইখি।
মসিগী মতাংদা ঐহাক্না ‘মন কী বাত’ অসিদা দোক্তর অমগা অনাবা অমগা ৱারি শানহন্দুনা ময়াম্না তানবা হোৎনগে খনখি।
তেলিকন্সল্তেশন অশি কয়াম্না ইফেক্তিব ওইবগে হায়বদু, সিক্কিমদগী দা.
মদন মনি জীদগী খঙমিন্নরসি। দা. মদন মনি জী সিক্কিমদগীনি, মহাক্না এম.
 বি. বি. এস. ধনবাদতগী লোইখি অদুগা বানারস হিন্দু য়ুনিভর্সিতীদগী এম.
 দি. তৌখি।
মহাক্না খুঙ্গংগী লমদমদা লৈবা মীওই চা কয়াগা লোইননা তেলিকন্সল্তেশন তৌখ্রে।
প্রধান মন্ত্রী : খুরুমজরি মদন মনি জী, খুরুমজরি. . . দা. মদন মনি জী: খুরুমজরি সার।
প্রধান মন্ত্রী : ঙাংজরিবসি নরেন্দ্র মোদীনি! দা. মদন মনি জী: হোই.
 . . হোই. . সার।
প্রধান মন্ত্রী : অদোমদি বানারসতা তম্বিরকপনি। দা. মদন মনি জী: অহোই, ঐহাক বানারসতা তমজরকই, সারপ্রধান মন্ত্রী : অদোমগী মেদিকেল এজুকেশনশু, মফমদুদা অদুম লোইশিনবীরকপ্রা।
 দা. মদন মনি জী: হোই.
 . হোই. . সার।
প্রধান মন্ত্রী : অদুদি, অদোম্না বানারসতা লৈরকপা মতমদা, মতমদুগী বানারস অদুগা হৌজিক্কী ওল্লক্লিবা বানারস অসিগা য়েংননবা চৎপীরুরব্রা, চৎপীরুদিব্রা? দা. মদন মনি জী: প্রধান মন্ত্রী জী, ঐহাক চৎলুবা ঙমজদ্রি, সিক্কিমদা হল্লকপদগীদি, অদুবু ঐহাক্না তজবদা ফনা নিংথিনা ওল্লে হায়না তাজৈ।
প্রধান মন্ত্রী : অদুদি চহি কয়া ফারবগে, অদোম্না বানারস থাদোকপীরকপসে? দা. মদন মনি জী: বানারস অসি ২০০৬তগী থাদোকচরকপনি সার।
প্রধান মন্ত্রী : ও. . অদুদি অদোম শোইদনমক চৎপীবা ফৈ।
 দা. মদন মনি জী: হোই.
 . হোই. . সারপ্রধান মন্ত্রী : ফরে, ঐহাক্না ফোন তৌজরকপগী মরমদি, অদোম্না সিক্কিমগী মনুং হঞ্জিনবা চিংদা লৈবীদুনা, মফমদুগী মীওইশিংদা তেলিকন্সল্তেশনগী অচৌবা থবক অমা থৌদাং য়াবীরি।
 দা. মদন মনি জী: অহোইপ্রধান মন্ত্রী : ঐহাক্না ‘মন কী বাত’ তাবীরিবশিংদা অদোমগী এক্সপরিয়েন্স অদু তাহঞ্জনিংঙি।
 দা. মদন মনি জী: অহোই সার।
প্রধান মন্ত্রী : এক্সপরিয়েন্স অদু কমদৌবীবগে হায়বদু ঐঙোন্দা অমুক্তা পাউদম্বীয়ু। দা. মদন মনি জী: নুংঙাইখ্রবা এক্সপরিয়েন্সনি প্রধান মন্ত্রী জী.
 . . মসিদা তৌরিবসি সিক্কিমদা য়াম্না নকপা পি.
 ঐচ. সি. অমদা চৎননবগীদমক্তশু মীশিংসি গারি তোংনবা লুপা চামা চনিদি হাপতুনা চৎপা তাই।
মদুসু অমুক দোক্তর থেনগদ্র নত্রগা থেংনরোইদ্রা হায়বসিশু প্রোব্লেম অমনি।
অদুনা তেলিকন্সল্তেশনগী পাম্বৈনা অরাপ্পদা লৈহৌরিবা মীওইশিংসিগা ঐখোয়গা ইশা হকথেংননা শমজিন্নৈ।
হেল্থ এন্দ ৱেলনেস সেন্তরশিং অশিগী সি. ঐচ. ও. ওইরিবশিংসিনা ঐখোয়গা কনেক্ত তৌহল্লি।
অদুগা ঐখোয়দা মখোয়গী অরিবা অনাবা রিপোর্ত অদুগা অদুগা হৌজিক ওইরিবা কন্দিশন্নচিংবা ৱাফম কয়াদু ঐখোয়দা খঙহল্লি।
প্রধান মন্ত্রী : হায়বদি দোক্যুমেন্তশিং ত্রান্সফর তৌবনিনে! দা. মদন মনি জী: অহোই।
দোক্যুমেন্ত ত্রান্সফরশু তৌই অদুগা করিগুম্বা দোক্যুমেন্ত তৌবা ঙমদ্রগদি মদু ঐখোয়দা পাথোক্তুনা তাহল্লি।
প্রধান মন্ত্রী : মফমদুগী ৱেলনেস সেন্তরগী দোক্তরনা তম্মি! দা. মদন মনি জী: অহোই, ৱেলনেস সেন্তরদা লৈরিবা সি.
 ঐচ. ও. , কম্যুনিতী হেল্থ ওফিসর।
প্রধান মন্ত্রী : আদুগা অনাবশিংনা মখোয় মখোয়গী নুংঙাইতবদু অদোমদা হকথেংননা হায়বা। দা. মদন মনি জী: মানি সার, অনাবশিংনসু মখোয়গী নুংঙাইতবশিং অদু ঐখোয়দা হায়।
অদুদগী অরিবা রেকোর্দশিংদু য়েংলগা করিগুম্বা অনৌবা খরা খঙনিংবা লৈরগদি হায়বদি কনাগুম্বগী চেস্ত ওস্কল্তেত তৌবা তারবা, মহাক্কী মখোংদু পোম্ব্র পোমদব্রা? সি. ঐচ. ও. না করিগুম্বা য়েংদ্রিবা ওইরগদি, ঐখোয়না মখোয়দা হায়রিবসি পোম্ব্রা পোমদব্রা হায়বদু য়েংথোক্লুচো, মিৎশু য়েংঙু, এনিমিয়া লৈব্রা লৈতব্রা হায়না, করিগুম্বা লোক খুরগদি চেস্ততু ওসকল্তেত তৌ অদুগা মখোল থোকপ্রা থোক্তব্রা হায়বদু খঙদোকউ।
প্রধান মন্ত্রী : অদোম্না ৱারিসি ভোইস কোল খক্তা তৌবীব্রা, ভীদিও কোলশু শিজিন্নবীব্রা? দা. মদন মনি জী: অহোই ভীদিও কোলশু শিজিন্নৈ।
প্রধান মন্ত্রী : অদুদি অদোম্না অনাবদুবুশু উবীরে। দা. মদন মনি জী: অহোই অনাবদুশু উবা ফংজৈ।
প্রধান মন্ত্রী : অনাবদা করি ফাওবগে? দা. মদন মনি জী: অনাবদু নুংঙাইজৈ, মরমদি মহাক্না দোক্তরবু নক্না উবা ফংজৈ।
মখোয়দা চমম্নবা হেক হেক থোকই, মরমদি হিদাক অসি হন্থগদোরিব্রা হেনগৎকদৌরিবা হায়না, মরমদি সিক্কিমগী অনাবা অয়াম্বা দাইবিতিস, হাইপরতেন্সন্না নাবা ঙাক্তনি অদুগা দাইবিতিসকা হাইপরতেন্সনগগী হিদাক অসি চেঞ্জ তৌনবগীদমক্তা মখোয়না দোক্তর উনবা লাপ্না চৎপা তারকই।
অদুবু তেলিকন্সল্তেশনগী পাম্বৈনা মখোয়দু অদুম ফংহল্লে।
অদুগা হিদাকশু হেল্থ এন্দ ৱেলনেস সেন্তরদা ফ্রী দ্রগস ইনিসিয়েতিবতগী ফংবা ঙম্মি।
অদুনা মখোয়না মফমদুদগী হিদাকশু অদুমক লৌই।
প্রধান মন্ত্রী : ফরে, মদন মনি জী, অদোম্না হেন্না খঙবীরিবদুনি, অনাবগী মচৎ অমা লৈ, দোক্তরদা হেক লাক্ত্রিবা ফাওবা দোক্তর য়েংদে, মখোয়না পেঞ্জদে অদুগা দোক্তরদশু অনাবশিংসি ঙৈহাক য়েংলুগে হায়বা ৱাখল অমা লৈ।
হৌজিক মফম অদুদা পুম্নমক তেলিকোমদা কন্সল্তেশন তৌবসিদগী দোক্তরদা করি ফাওবীবগে; অনাবদনা করি ফাওবগে? দা. মদন মনি জী: অহোই, ঐখোয়দশু ফাওরিবনি, করিগুম্বা অনাবনা মসি দোক্তরনা য়েংবীগদবনি হায়না খল্লগদি, ঐখোয়না য়েংগদৌরিবশিংদু সি.
 ঐচ. ও. দা হায়রগা ভীদিওদা অদুম  য়েংনবা হায়।
আদুগা করিগুম্বদা পেসেন্তশিং অদু ভীদিওদা নকশিন্নহল্লগা, মখোয়গী নুংঙাইতবশিং অদু হায়বদি কনাগুম্বা অমদা ইশাগী নুংঙাইতবা লৈরে অদু ওইরগদি ভীদিওদগী অদুম য়েংহনবনি।
অদুগা মখোয়নশু মদুদা অদুম পেঞ্জৈ।
প্রধান মন্ত্রী : অদুগা মদু লাইয়েংলবা মতুংদা মখোয় অদুম পেনব্রা, করি এক্সপরিয়েন্স ফংবীবগে?
অনাবশিং অদু ফগৎলকপ্রা? দা. মদন মনি জী: অহোই য়াম্না পেঞ্জৈ।
ঐখোয়শু পেঞ্জৈ সার।
মরমদি ঐহাক হৌজিক হেল্থ দিপার্তমেন্ততা লৈজরি।
লোইন-লোইননা তেলিকন্সল্তেশন চত্থজরি।
অদুনা ফাইলগা লোইন-লোইননা অনাবশিংশু য়েংবসিদা ঐগী ওইনদি য়াম্না নুংঙাইবা হায়বদু ফাওজরি।
প্রধান মন্ত্রী : এভরেজতা অনাবা কয়াদি লাকপগে তেলিকন্সল্তেশন কেসসিদা? দা. মদন মনি জী: হোজিক ফাওবদা অনাবা ৫৩৬তি শুরে ঐহাক্না য়েংজবসিদা।
প্রধান মন্ত্রী : ও. . হায়বদি অদোমদি হিরমসিদা থোইদোক-হেন্দোক্না হৈথোই-শিংথোইবা হায়বদু ওইরেনে।
 দা. মদন মনি জী: অহোই, য়েংবসিদা নুংঙাইবশু ফাওজৈ সার।
প্রধান মন্ত্রী : ফরেনে, ঐহাক্না অদোমদা য়াইফ-পাউজেল পীজরি।
হায়রিবা তেক্নোলোজীসি শিজিন্নবীদুনা অদোম্না সিক্কিমগী মনুং হঞ্জিন্না লৈবা উমংদা চিংদা লৈবা মীওইশিংগী সেবা নিংথিনা তৌবীরি অদুগা নুংঙাইজরিবা ৱাফমদি, ঐখোয়গী লৈবাক্কী অরাপ্পা মফমদশু তেক্নোলোজীসি য়াম্না ফজনা শিজিন্নরি।
য়াম্না ফরে, ঐগী মাইকৈদগী অমুকশু য়াইফ-পাউজেল পীজরি। দা. মদন মনি জী: থেন্ক য়ু!
মরুপশিং, দা.
মদন মনিগী ৱাফমসিনা তাক্লিবদি, ই-সম্জিবানি এপ্না মঙোন্দা মতৌ করম্না মতেং পাংলিবগে হায়দুনি। দা. মদন মনি জীগী মথংদা,  হৌজিক ঐখোয় অতোপ্পা মদন জী অমমুক শমজিন্নজরি।
মহাক উত্তর প্রদেশকী চন্দৌলি জিলাদা লৈবা মদন মোহন লাল জীনি।
মসিমশু তাঞ্জা চানরুবা হায়জবা তারে, চন্দৌলিসিশু বানারসকা তাইনবনি।
মদন মোহন জীদগী ই-সঞ্জীবানিগা মরি লৈননা, অনাবা মীওই অমা ওইনা করি করি ফাওবীবগে হায়বদু খঙমিন্নসি।
প্রধান মন্ত্রী : মদন মোহন জী, খুরুমজরি!
মদন মোহনন জী: খুরুমজরি, খুরুমজরি সাহেব!
প্রধান মন্ত্রী : খরুমজরি!
ঐঙোন্দা তাকপীরকপদা অদোমসি দাইবেতিসকী পেসেন্তনি হায়না তাকপী।
মদন মোহনন জী: অহোই।
প্রধান মন্ত্রী :অদুগা অদোম্না তেক্নোলোজী শিজিন্নবীদুনা  তেলিকন্সল্তেশনগী পাম্বৈনা ইশাগী অনাবগী মতাংদা মতেং লৌবীরি।
মদন মোহনন জী: অহোই।
প্রধান মন্ত্রী : অনাবা অমা ওইনা, চৈনা ফংলিবা অমা ওইনা, অদোম্না হকথেংনবীখিবশিংদু ঐহাক তাজনিংঙি।
মসিনা ঙসিগী তেক্নোলোজী অসিনা ঐখোয়গী খুঙ্গংদা লৈবীরিবা মীয়াম্বু কমদৌনা মসি শিজিন্নবগে হায়বদু ইরৈবাকচাশিংদা ঐহাক্না য়ৌহঞ্জনিংবগীনি।
কমদৌনা পাংথোকপীবগে অমুক্তা হায়বীয়ু?
মদন মোহনন জী: সার জী, মসি সুমদৌবনি, ঐখোয়গী হোসপিতালশিং অসি য়াম্না লাপ্না লৈ অদুগা ঐহাক্না দাইবিতিস নাবা মতমদা, ঐহাক্না লাইয়েংনবগীদমক্তা কি. মি. ৫-৬ লাপ্না চৎপা তারকই, য়েহনবা তারকই।
মদুদগী অদোম্না থৌরাংসি হেক পাইখৎপীরকপদগী, হৌজিক ঐবু য়েংশিনবীরে, মপানগী দোক্তরশিংগা ৱারি শাবশু ফংহনবীরে অদুগা হিদাকশু পীবীরে।
মসিগী মতেং য়াম্না ফংজরে ঐহাক অমসুং অতোপ্পা মীওইশিংদশু মসিদগী মতেং ফংলে।
প্রধান মন্ত্রী : দোক্তর অমখক্তনা অদোম্বু লাইয়েংবরা নত্রগা দোক্তর শিনব্রা?
মদন মোহনন জী: দোক্তর অমদা য়েংলবশু মহাক্না অমুক অতোপ্পা দোক্তর অমদা ৱারি তৌরগা ঐগা অমুক ৱারি শানহল্লি।
প্রধান মন্ত্রী : দোক্তরনা পীরকপা গাইদেন্সশিং অদু অদোমদা কান্নবা ফংব্রা?
মদন মোহনন জী: য়াম্না কান্নৈ।
খুঙ্গংদা লৈবা মীপুম খুদিমক্নশু মসিদগী য়াম্না কান্নরে।
মীপুম খুদিমক্না তেলিকন্সল্তেশনগী মতেং লৌদুনা বি. পি. লৈ, সুগর লৈ, তেস্ত তৌবীয়ু, হিদাক হায়বীয়ু হায়না ফোংদোরকই।
হান্নদি কি. মি. ৫-৬ চত্তুনা শাংলবা লাইনগী ক্যু লেপ্নরম্মি, পেথোলোজীগী লাইনশু য়াম্না শাংনা-শাংনা লৈরম্মি।
নোংমা মতম মাংনরম্মি।
প্রধান মন্ত্রী : হায়বদি অদোমগী মতমশু মাংদরে।
মদন মোহনন জী: হৌই, হান্নদি শেলশু তিংলম্মি, মসিদদি শেল তিংদনা লাইয়েংলে।
প্রধান মন্ত্রী : দোক্তর অমদা য়েংবদা, ঐখোয়না মঙোন্দা থাজবা অমা পোকই।
ঐগী মীহুল য়েংদুনা, মিৎ য়েংদুনা, লৈ তিংথোকহন্দুনা য়েংদুনা, মহাক্না য়েংলি খন্দুনা পুক্নিংদা নুংঙাইবা অমা পোকই।
অদুবু তেলিকন্সল্তেশন অসিদদি অদোম অপেনবা পোকপ্রা?
মদন মোহনন জী: তশেংনা অপেনবা পোকচৈ।
অদোম্না অসিগুম্বা থৌরাং অমা শিনবীবসে ঐখোয়গীদি য়াম্না লাইবক ফবনি।
হান্নদি গারি ভারা তিংনা, লাইনদা য়াম্না ৱানা লেপ্তুনা লাইয়েংলম্বনি অদুবু হৌজিক্তি য়ুমদা লৈনা-লৈনা লাইয়েংবগী খুদোংচাবা ফংলে।
প্রধান মন্ত্রী : অদোম্বু য়াইফ-পাউজেল পীজরি।
চহি তাঙ্কক অসিদসু তেক্নোলোজী তমদুনা, তেক্নোলোজীগী কান্নবা লৌবীরি।
অতোপ্পশিংদশু অদোম্না খরা, মসিগী মতাংদা তম্বীয়ু।
মসিনআ মতম, শেল মাংহল্লরোই, মদুদগী ফংলকপা পাউতাক লৌদুনা হিদাক লাংথক ফজনা চাদুনা কান্নবা লৌবা য়াগনি।
মদন মোহনন জী: অচুম্বনি।
প্রধান মন্ত্রী : ফরে, অদোম্বু য়াইফ-পাউজেল পীজরি।
মদন মোহনন জী: বানারসপু অদোম্না কাশি ৱিশ্বনাথ স্তেশন ওইহল্লে, য়াম্না চাউখৎহনবীরে।
মসিগীদমক্তা অদোম্বু থাগৎচরি!
প্রধান মন্ত্রী : থাগৎচরি।
ঐনা করিবু তৌরিবনো?
বানারসকী মীয়াম্না বানারসপু শেমজবনি।
ঐদি ইমা গঙ্গাগী সেবাগীদমক্তনি, ইমা গঙ্গানা কৌরকপনি।
ফরে, অদোম্বু য়াইফ-পাউজেল পীজরি।
খুরুমজরি।
মদন মোহনন জী: খুরুমজরি!
প্রধান মন্ত্রী : খুরুমজরি!
মরুপশিং, লৈবাক অসিগী মীচমগী ময়াই ওইবা থাক্তা লৈবা মীয়ামগী, চিংদা লৈবা মীয়ামগীদমক্তা, ই-সঞ্জীবনি হায়বা পুনশিবু ঙাক-শেন্নবা এপ অমা শেম্লে।
মসি ভারতকী দিজিতেল ক্রান্তিগী শক্তিনি ।
মসিগী মমি লম খুদিমক্তা উরি।
ভারতকী য়ু. পি. আই. গী মপাঙ্গল অদোম্না খঙলে।
মালেমগী লৈবাক কয়ানা মসিবু পাম্নরি।
নুমিৎ খরনিগী মমাংদা, ভারত অমসুং সিঙ্গাপোর অনিগী মরক্তা য়ু. পি. আই. পেনাও লিঙ্ক লোঞ্চ তৌখি।
হৌজিক্তি সিঙ্গাপোর অমসুং ভারত্তা লৈবা মীয়ামগী মরক্তা মশা-মশাগী লৈবাক মনুংদা তৌনবগুম মোবাইল ফোনদা শেল ত্রান্সফর তৌনরে।
মীয়াম্না মসিগী কান্নবা লৌবসি, য়াম্না নুংঙাইবা পোকই।
ভারতকী ই-সঞ্জীবানি এপ নত্রগা য়ু. পি. আই. নচিংবসি ইজ ওফ লিবিং খুমাং চাউশিনহনবদা য়াম্না মতেং ওইরি।
ঐগী নুংশিজরবা ইরৈবাকচাশিং, লৈবাক অমদা মাংখিগদৌরবা উচেক-ৱায়া নত্রগা শা-ঙাগী কাংলুপ অমা কনবা মতমদা, মালেম শিনবনা মদুগী মতাংদা হেক্তা শোন্নৈ।
ঐখোয়গী লৈবাক অসিদা ফজরবা থাইনদগী চৎনরক্লবা চৎনবী কয়া অমা লৈ।
খরা অমদি মাংখ্রে, মীয়ামগী পুক্নিং ৱাখলদগী মাংলুরে অদুবু মীয়াম পুম্নমক্না শরুক য়াদুনা অমুক হন্না হিংগৎহন্নবগী থৌরাং তৌরি।
‘মন কী বাত’তা ৱাফম অসি থমহৌবনা মসিদগী হেন্না ফবা মফম কদাইদা লৈরুগনি।
হৌজিক ঐহাক্না হায়জগদৌরিবা ৱাফম অসি খঙলগা অদোম য়াম্না নুংঙাইবা পোক্কনি।
ইপা ইপুনা ঐখোয়গীদমক্তা থম্বীরম্লিবসি খঙবদা চাউথোকচবা পোক্কনি।
অমেরিকাদা লৈবা শ্রী কঞ্চন বেনর্জীনা, ইপা-ইপুনা থম্বীরম্বা কয়া কন্নবা খোংথাং অমা লৌখৎলকপা অসিনা ঐগী পুক্নিং চিংশিল্লি।
ঐনা মহাকপু থাগৎপা ফোংদোকচরি।
মরুপশিং, নোংচুপ বেঙ্গোলগী হুগ্লি দিস্ত্রিক্তকী মনুং চনবা, বাসবেরিয়াদা, হন্দক্কী থা অসিদা ত্রিবেনি কুম্ভো মহোতসব পাংথোকখি।
মসিদা লাখ নিপাল হেনবা শ্রধা লৈখ্রবা মীওই কয়ানা শরুক য়াখি।
মসি য়াম্না মরু ওইরিবা করিগীনো অদোম খঙবীরব্রা?
য়াম্না মরু ওইবগী মরমদি, চৎনবী অসি চহি ৭০০ মুক্কী মতুংদা অমুক হিংগৎহনখীবনি।
অসৈংবদি পরমপরা অসি চহি লিশিং লিশিং লিরবনি অদুবু, লাইবক থিবদগী চহি ৭০০ মমাংদা বেঙ্গোলগী ত্রিবেনিদা পাংথোকপা মহোতসব অসি লেপখিবনি।
মসি নিংতম্লবা মতুংদা হৌরমগদবনি আদুবু ঙমখিদে।
চহি অনিগী মমাংদা মফমদুগী মীয়াম অমসুং ‘ত্রিবেনি কুম্ভো পোরিচালোনা সমিতি’গা খুৎশম্নদুনা মওৎসব অসি হৌখিবনি।
মসিদা খুৎশম্নরিবা মীপুম খুদিংমকপু ঐনা থাগৎচরি।
অদোম্না পরমপরা অমখক্তা হিংগৎহনবা নত্তে, ভারতকী সংস্কৃতিগী ৱিরাসতপু হিংগৎহল্লিবনি।
মরুপশিং, ৱেস্ত বেঙ্গোলদা ত্রিবেনিসিবু থাইনদগী শেংলবা মফম অমা ওইনা লৌনৈ।
তোঙান-তোঙানবা মঙ্গলকৱ্য, ৱৈশ্নৱা শাহিত্য, শক্তা শহিত্য অমসুং বঙ্গালি শহিত্যগী লাইরিকশিংদা মসিগী মতাংদা ইবা থেংনৈ।
হিস্তোরিকেল দোক্যুমেন্তশিংদগী মফম অসি মতম অমদা সংস্কৃত মহৈ-মশিং অমসুং ভারতকী সংসৃতীগী মরু ওইবা মফম অমা ওইরম্মি হায়বা খঙবা ঙম্মি।
মুর্তি কয়ানা মফম অসি মাঘ সংক্রান্তিদা কুম্ভ স্নানগীদমক্তা শেংলবা মফম অমনি হায়না লৌনৈ।
ত্রিবেনিদা তোঙান-তোঙানবা গঙ্গা ঘাত, শিবা মন্দির অমসুং তেরাকোতাগী খুৎনা হক্তুনা লৈতেংলবা অরিবা য়ুম কয়া উবা ফংলগনি।
ত্রিবেনিগী হান্নগী লৈজরম্বা চৎনবী হিংগৎহন্নবা অমসুং কুম্ভ পরমপরাগী ফজখ্রবা মশক অসিবু হিংগৎহন্নবা মমাং চহিদা কুম্ভ মেলা পাংথোকখি।
চহি ৭০০কী মনুংদা নুমিৎগী কুম্ভ মহাস্নান অমসুং মেলা অসিনা মফম অসিদা অনৌবা পাঙ্গলগী ঈনোৎ অমা লাকহল্লে।
নুমিৎ হুম্নি নুংতিগী পাংথোকপা গঙ্গা আর্তি অমসুং রুদ্রাভিশেক অমসুং য়গ্যা অসিদা মীওই কয়ানা মশিং য়াম্না শরুক য়াখি।
হন্দক পাংথোকখিবা মাহোতসব অসিদা তোঙান-তোঙানবা আশ্রমশিং, মথ অমসুং অখারা কয়ানা শরুক য়াখি।
বঙ্গালি পরমপরাগা মরি লৈনবা, কির্তন, বাউল, গৌরিয়ো জগোই, শ্রী-খোল, পোতের ইশৈ, চৌ জগোইনা নুমিদাংগী থৌরমদা মীয়ামগী পুক্নিং চিংশিন্নখি।
ঐখোয়গী নহাশিংবু লৈবাক অসিগই হৌখ্রবা ফজরবা মচৎ কয়াগা শমজিন্নবা মরু ওইবা খোংথাং অমনি।
ভারত্তা চৎনবী কয়া অমসু লৈ, মদু নৌনা হিংগৎহনবা তঙাইফদে।
মসিগী মতাংদা খন্ন-নৈনবনা মীয়াম্বু মাইকৈ অসিদা পুক্নিং চিংশিনবা ঙমগনি হায়না ঐনা থাজৈ।
ঐগী নুংশিজরবা ইরৈবাকচাশিং, স্বছ ভারত আভিয়ানদা মীয়াম্না মতেং য়াম্না পাংঙি।
লৈবাক অসিগী কাচিন অমদা লু-নানবগা মরি লৈনবা থবক অমগী মতাংদা ঐঙোন্দা পাউ হেক্তা য়ৌহল্লকই।
হরিয়ানাগী নহাশিংনা পাংথোকপা স্বছ ভারত অভিয়ান অমদআ ঐগী পুক্নিং চিংশিনখি।
হরিয়ানাদা দুলহদি কৌবা খুঙ্গং অমা লৈ।
মফম অসিগী নহাশিংনা ভিৱানি সহর অসি লু-নানবগী তমজনফম অমা ওইহল্লগে হায়না ফিরেপ অমা লৌখি।
য়ুব স্বছতা অমসুং জনসেবা সমিতি কৌবা সঙ্গথন অমা শেমখি।
সমিতি অসিগী নহাশিংনা অয়ুক পুং ৪দা ভিৱানি য়ৌই।
সহরগী তোঙান-তোঙানবা মফমশিং শেংদোকপগী অভিয়ান পাংথোকই।
মখোয়না সহরগী তোঙান-তোঙানবা মফমশিংদগী ফত্ত-হাওদি তন কয়া শেংদোকখ্রে।
মরুপশিং, স্বছ ভারত অভিয়ানগী  অতোপ্পা মরু ওইবা মশক অমাদি ‘ৱেস্ত তু ৱেল্থ’ অসিশুনি।
ওরিশাগী কেন্দ্রআদা দিস্ত্রিক্তগী ইচল কমলা মোহরানা সেল্ফ-হেল্ফ গ্রুপ অমা চলাই।
গ্রুপ অসিগী নুপীশিংনা শঙ্গোম হাপ্নবা খাও, প্লাস্তিক পেকিংনা পোলাং অমসুং মোবাইল স্তেন্দনচিংবা কয়া শাই।
মসিনা লু-নানবগা লোইননা শেল তানবগী পাম্বৈ অমসুং ওইহল্লে।
ঐখোয়না ফিরেপ লেপ্লবদি, লু-নানবা ভারত অমা ওইহনবদা অচৌবা থৌদাং পীবা ঙমগনি।
ঐখোয়না য়ামদ্রবদা প্লাস্তিক খাও শিজিন্নবগী মহুত্তা ফিগী খাও শিজিন্নবা হায়বা ফিরেপ লেপকদবনি।
অদোমগী ফিরেপ অদুনা অদোম্বু কয়াম পেলহনগনি হায়বদু য়েংঙু।
মসিনা অতোপ্পদশু ঈথিল পীগনি।
ঐগী নুংশিজরবা ইরৈবাকচাশিং, ঙসি ঐখোয়না পুন্না অমুক্কা হন্না তমজনিংঙাই ওইরবা হিরম কয়াদা ৱারি শানরি।
ইমুং-মনুংগা পুন্না তামিন্নরে।
হৌজিক্তি নুমিৎ চুপ্পা মদুগী মতাংদা ৱাখল খল্লগনি।
ঐখোয়না লৈবাক অসিনা তৌবা ঙম্বা কয়াগী মতাংদা খন্নরিবমখৈ, ঐখোয়াদা পাঙ্গল থৌনা কয়া ফংগনি।
অসিগুম্বা পাঙ্গল থৌনা কয়া অসিগী মতেংগা লোইননা চৎন-চৎনা ঙসি ‘মন কী বাত’কী ৯৮শুবা ইপিসোদ য়ৌরে।
ঙসিদগী নুমিৎ খরনি লৈরগা, হোলিগী কুম্মৈ লাক্লনি।
অদোম্বু হোলিগী য়াইফ-পাউজেল পীজরি।
ঐখোয়না কুম্মৈ অসিবু ‘ভোকেল ফোর লোকেল’গী ফিরেপকা লোইননা পাংথোক্কদবনি।
অদোমগী এক্সপরিয়েন্স ঐঙোন্দা শিয়র তৌবীবা কাওবীগনু।
মথংদা, অতোপ্পা হিরম অমগা লোইননা অমুক থেংনরসি।
মতম অদু ফাওবগীদি কাইনরসি।
হন্না থাগৎচরি, খুরুমজরি!

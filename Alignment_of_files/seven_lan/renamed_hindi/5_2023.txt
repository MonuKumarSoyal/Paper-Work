मेरे प्यारे देशवासियो,नमस्कार |‘मन की बात’ में एक बार फिर, आप सभी का बहुत-बहुत स्वागत है
इस बार ‘मन की बात’ का ये एपिसोड 2nd century का प्रारंभ है
पिछले महीने हम सभी ने इसकी special century को Celebrate किया है
आपकी भागीदारी ही इस कार्यक्रम की सबसे बड़ी ताकत है
100वें एपिसोड के Broadcast के समय, एक प्रकार से पूरा देश एक सूत्र में बंध गया था
हमारे सफाईकर्मी भाई-बहन हों या फिर अलग-अलग sectors के दिग्गज, ‘मन की बात’ ने सबको एक साथ लाने का काम किया है| आप सभी ने जो आत्मीयता और स्नेह ‘मन की बात’ के लिए दिखाया है, वो अभूतपूर्व है, भावुक कर देने वाला है |जब ‘मन की बात’ का प्रसारण हुआ, तो उस समय दुनिया के अलग-अलग देशों में, अलग-अलग Time zone में, कहीं शाम हो रही थी तो कहीं देर रात थी, इसके बावजूद, बड़ी संख्या में लोगों ने 100वें एपिसोड को सुनने के लिए समय निकाला
मैंने हजारों मील दूर New Zealand का वो विडियो भी देखा, जिसमें 100 वर्ष की एक माताजी अपना आशीर्वाद दे रही हैं
‘मन की बात’ को लेकर देश-विदेश के लोगों ने अपने विचार रखे हैं
बहुत सारे लोगों ने Constructive Analysis भी किया है
लोगों ने इस बात को appreciate किया है कि ‘मन की बात’ में देश और देशवासियो की उपलब्धियों की ही चर्चा होती है
मैं एक बार फिर आप सभी को इस आशीर्वाद के लिए पूरे आदर के साथ धन्यवाद देता हूं
मेरे प्यारे देशवासियो, बीते दिनों हमने ‘मन की बात’ में काशी- तमिल संगमम की बात की, सौराष्ट्र-तमिल संगमम की बात की
कुछ समय पहले ही वाराणसी में, काशी-तेलुगू संगमम भी हुआ
एक भारत, श्रेष्ठ भारत की भावना को ताकत देने वाला ऐसे ही एक और अनूठा प्रयास देश में हुआ है
ये प्रयास है, युवा संगम का
मैंने सोचा, इस बारे में विस्तार से क्यों न उन्हीं लोगों से पूछा जाए, जो इस अनूठे प्रयास का हिस्सा रहे हैं
इसलिए अभी मेरे साथ फ़ोन पर दो युवा जुड़े हुए हैं - एक हैं अरुणाचल प्रदेश के ग्यामर न्योकुम जी और दूसरी बेटी है बिहार की बिटिया विशाखा सिंह जी
आइए पहले हम ग्यामर न्योकुम से बात करते हैं |प्रधानमंत्री जी : ग्यामर जी, नमस्ते !
ग्यामर जी : नमस्ते मोदी जी !
प्रधानमंत्री जी : अच्छा ग्यामर जी जरा सबसे पहले तो मैं आपके विषय में जानना चाहता हूँ |ग्यामर जी – मोदी जी सबसे पहले तो मैं आपका और भारत सरकार का बहुत ही ज्यादा आभार व्यक्त करता हूँ, कि आपने बहुत कीमती Time निकाल के मुझ से बात करने का मुझे मौका दिया मैं National Institute Of Technology, Arunachal Pradesh में First year में Mechanical Engineering में पढ़ रहा हूँप्रधानमंत्री जी : और परिवार में क्या करते हैं पिताजी वगैरह |ग्यामर जी : जी मेरे पिताजी छोटे मोटे business और उसके बाद कुछ farming में सब करते हैं |प्रधानमंत्री जी : युवा संगम के लिए आपको पता कैसे चला, युवा संगम में गए कहाँ, कैसे गए, क्या हुआ ?
ग्यामर जी : मोदी जी मुझे युवा संगम का हमारे जो institution हैं जो NIT हैं उन्होंने हमें बताया था कि आप इसमें भाग ले सकते हैं
तो मैंने फिर थोड़ा internet में खोज किया फिर मुझे पता चला कि ये बहुत ही अच्छा Programme है जिसने मुझे एक भारत श्रेष्ठ भारत का जो visionहै उसमें भी बहुत ही योगदान दे सकते हैं और मुझे कुछ नया चीज़ जानने का मौका मिलेगा ना, तो तुरंत, मैंने, फिर, उसमें website में जाके enrol किया
मेरा अनुभव बहुत ही मजेदार रहा, बहुत ही अच्छा था |प्रधानमंत्री जी : कोई selection आप को करना था?
ग्यामर जी : मोदी जी जब website खोला था तो अरुणाचल वालों के लिए दो option था
पहला था आँध्रप्रदेश जिसमें IIT तिरुपति था और दूसरा था Central University, Rajasthan तो मैंने राजस्थान में किया था अपना First preference, Second Preference मैंने IIT तिरुपति किया था
तो मुझे राजस्थान के लिए select हुआ था
तो मैं राजस्थान गया था |प्रधानमंत्री जी : कैसा रहा आपका राजस्थान यात्रा?
आप पहली बार राजस्थान गए थे!
ग्यामर जी : हाँ मैं पहली बार अरुणाचल से बाहर गया था मैंने तो जो राजस्थान के किले ये सब तो मैंने बस फिल्म और फ़ोन में ही देखा था न, तो, मैंने, जब, पहली बार गया तो मेरा experience बहुत ही वहां के लोग बहुत ही अच्छे थे और जो हमें treatment दिया बहुत ही ज्यादा अच्छे थे
क्या हमें नया-नया चीज़ सीखने को मिला मुझे राजस्थान के बड़े झील और उधर के लोग जैसे कि rain water harvesting बहुत कुछ नया-नया चीज़ सीखने को मिला, जो मुझे बिलकुल ही मालूम नहीं था, तो, ये programme मुझे बहुत ही अच्छा था, राजस्थान का visit |प्रधानमंत्री जी : देखिये आपको तो सबसे बड़ा फायदा ये हुआ है, कि,अरुणाचल में भी वीरों की भूमि है, राजस्थान भी वीरों की भूमि है और राजस्थान से सेना में भी बहुत बड़ी संख्या में लोग हैं, और अरुणाचल में सीमा पर जो सैनिक हैं उसमें जब भी राजस्थान के लोग मिलेंगे तो आप जरुर उनसे बात करेंगे, कि देखिये,मैं राजस्थान गया था, ऐसा अनुभव था तो, आपकी तो निकटता, एकदम से बढ़ जाएगी
अच्छा आपको वहां कोई समानताएं भी ध्यान में आई होगी आपको लगता होगा हां यार ये अरुणाचल में भी तो ऐसा ही है |ग्यामर जी : मोदी जी मुझे जो एक समानता मुझे मिली न वो थी कि जो देश प्रेम है ना और जो एक भारत श्रेष्ठ भारत का जो vision और जो feeling जो मुझे देखा, क्योंकि अरुणाचल में भी लोग अपने आप को बहुत ही गर्व महसूस करते हैं कि वो भारतीय हैं इसलिये और राजस्थान में भी लोग अपनी मातृ भूमि के लिए बहुत जो गर्व महसूस होता है वो चीज़ मुझे बहुत ही ज्यादा नज़र आया और specially जो युवा पीढ़ी है ना क्योंकि मैंने उधर में बहुत सारे युवा के साथ interact और बातचीत किया ना तो वो चीज़ जो मुझे बहुत similarity नज़र आया, जो वो चाहते हैं कि भारत के लिए जो कुछ करने का और जो अपने देश के लिए प्रेम है ना वो चीज़ मुझे बहुत ही दोनों ही राज्यों में बहुत ही similarity नज़र आया |प्रधानमंत्री जी : तो वहां जो मित्र मिले हैं उनसे परिचय बढ़ाया कि आकर के भूल गए?
ग्यामर जी : नहीं, हमने बढ़ाया परिचय किया |प्रधानमंत्री जी : हाँ. . . !
तो आप Social Media में active है ?
ग्यामर जी : जी मोदी जी, मैं active हूँ |प्रधानमंत्री जी : तो आपने Blog लिखना चाहिए, अपना ये युवा संगम का अनुभव कैसा रहा, आपने उसमें enrol कैसे किया, राजस्थान में अनुभव कैसा रहा ताकि देशभर के युवाओं को पता चले कि एक भारत श्रेष्ठ भारत का माहात्मय क्या है, ये योजना क्या है ?
उसका फायदा युवक कैसे ले सकते हैं, पूरा अपने experience का blog लिखना चाहिए, तो बहुत लोगों को पढ़ने के लिए काम आयेगा |ग्यामर जी : जी मैं जरुर करूँगा |प्रधानमंत्री जी : ग्यामर जी, बहुत अच्छा लगा आपसे बात कर करके, और आप सब युवा देश के लिए, देश के उज्जवल भविष्य के लिए, क्योंकि ये 25 साल अत्यंत महत्वपूर्ण हैं - आपके जीवन के भी और देश के जीवन के भी, तो मेरी बहुत बहुत शुभकामनाएं है धन्यवाद |ग्यामर जी : धन्यवाद मोदी जी आपको भी |प्रधानमंत्री जी : नमस्कार, भईया |साथियो, अरुणाचल के लोग इतनी आत्मीयता से भरे होते हैं, कि उनसे बात करते हुए, मुझे, बहुत आनंद आता है
युवा संगम में ग्यामर जी का अनुभव तो बेहतरीन रहा
आइये, अब बिहार की बेटी विशाखा सिंह जी से बात करते हैं |प्रधानमंत्री जी : विशाखा जी, नमस्कार |विशाखा जी : सर्वप्रथम तो भारत के माननीय प्रधानमंत्री जी कोमेरा प्रणाम और मेरे साथ सभी Delegates की तरफ़ से आप को बहुत-बहुत प्रणाम |प्रधानमंत्री जी : अच्छा विशाखा जी पहले अपने बारे में बताइए
फिर मुझे युवा संगम के विषय में भी जानना है |विशाखा जी : मैं बिहार के सासाराम नाम के शहर की निवासी हूँ और मुझे युवा संगम के बारे में मेरे कॉलेज के WhatsApp group के message के through पता चला था सबसे पहले
तो, उसके बाद फिर मैंने पता करा इसके बारे में और detail निकाली कि ये क्या है ?
तो मुझे पता चला कि ये प्रधानमंत्री जी की एक scheme ‘एक भारत-श्रेष्ठ भारत’ के through युवा संगम है
तो उसके बाद मैंने apply करा और जब मैंने apply करा तो मैं excited थी इससे join होने के लिए लेकिन जब वहाँ से घूम के तमिलनाडु जा के वापस आई
वो जो exposure मैंने gain किया उसके बाद मुझे अभी बहुत ज्यादा ऐसा proud feel होता है that I have been the part of this programme, तो मुझे बहुत ही ज्यादा ख़ुशी है उस programme में part लेने की और मैं तहे दिल से आभार व्यक्त करती हूँ आपका कि आपने हमारे जैसे युवाओं के लिए इतना बेहतरीन programme बनाया जिससे हम भारत के विभिन्न भागों के culture को adapt कर सकते हैं |प्रधानमंत्री जी : विशाखा जी, आप क्या पढ़ती हैं?
विशाखा जी : मैं Computer Science Engineering की Second Year की छात्रा हूँ |प्रधानमंत्री जी : अच्छा विशाखा जी, आपने किस राज्य में जाना है, कहाँ जुड़ना है ?
वो निर्णय कैसे किया ?
विशाखा जी : जब मैंने ये युवा संगम के बारे में search करना शुरू किया Google पर, तभी मुझे पता चल गया था कि बिहार के delegates को तमिलनाडु के delegates के साथ exchange किया जा रहा है
तमिलनाडु काफी rich cultural state है हमारे country का तो उस time भी जब मैंने ये जाना, ये देखा कि बिहार वालों को तमिलनाडु भेजा जा रहा है तो इसने भी मुझे बहुत ज्यादा मदद किया ये decision लेने में कि मुझे form fill करना चाहिए, वहाँ जाना चाहिए या नहीं और मैं सच में आज बहुत ज्यादा गौरवान्वित महसूस करती हूँ कि मैंने इसमें part लिया और मुझे बहुत खुशी है |प्रधानमंत्री जी : आपका पहली बार जाना हुआ तमिलनाडु?
विशाखा जी : जी, मैं पहली बार गई थी |प्रधानमंत्री जी : अच्छा, कोई ख़ास यादगार चीज अगर आप कहना चाहें तो क्या कहेंगें?
देश के युवा सुन रहें हैं आपको|विशाखा जी : जी, पूरा journey ही माने तो मेरे लिए बहुत ही ज्यादा बेहतरीन रहा है
एक-एक पड़ाव पर हमने बहुत ही अच्छी चीजें सीखी हैं
मैंने तमिलनाडु में जा के अच्छे दोस्त बनाए हैं
वहाँ के culture को adapt किया है
वहाँ के लोगों से मिली मैं
लेकिन सबसे ज्यादा अच्छी चीज जो मुझे लगी वहाँ पे वो पहली चीज़ तो ये कि किसी को भी मौका नहीं मिलता है ISRO में जाने का और हम delegates थे तो हमें ये मौका मिला था कि हम ISRO में जाएँ Plus दूसरी बात सबसे अच्छी थी वो जब हम राजभवन में गए और हम तमिलनाडु के राज्यपाल जी से मिले
तो वो दो moment जो था वो मेरे लिए काफी सही था और मुझे ऐसा लगता है कि जिस age में हम हैं as a youth हमें वो मौका नहीं मिल पाता जो कि युवा संगम के through मिला है
तो ये काफ़ी सही और सबसे यादगार moment था मेरे लिए
प्रधानमंत्री जी :बिहार में तो खाने का तरीका अलग है, तमिलनाडु में खाने का तरीका अलग है |विशाखा जी : जी |प्रधानमंत्री जी : तो वो set हो गया था पूरी तरह ?
विशाखा जी : वहाँ जब हम लोग गए थे, तो South Indian Cuisine है वहाँ पे तमिलनाडु में
तो जैसे ही हम लोग गए थे तो वहाँ जाते के साथ हमें डोसा, इडली, सांभर, उत्तपम, वड़ा, उपमा ये सब serve किया गया था
तो पहले जब हमने try करा तो that was too good!
वहाँ का खाना जो है वो बहुत ही healthy है actually बहुत ही ज्यादा taste में भी बेहतरीन है और हमारे North के खाने से बहुत ही ज्यादा अलग है तो मुझे वहाँ का खाना भी बहुत अच्छा लगा और वहाँ के लोग भी बहुत अच्छे लगे |प्रधानमंत्री जी : तो अब तो दोस्त भी बन गए होंगे तमिलनाडु में ?
विशाखा जी : जी !
जी वहाँ पर हम रुके थे NIT Trichy में, उसके बाद IIT Madras में तो उन दोनों जगह के Students से तो मेरी दोस्ती हो गई है
Plus बीच में एक CII का Welcome Ceremony था तो वहां पे वहाँ के आस-पास के college के भी बहुत सारे students आये थे
तो वहाँ हमने उन students से भी interact किया और मुझे बहुत अच्छा लगा उन लोगों से मिल के, काफ़ी लोग तो मेरे दोस्त भी हैं
और कुछ delegate से भी मिले थे जो तमिलनाडु के delegate बिहार आ रहे थे तो हमारी बातचीत उनसे भी हुई थी और हम अभी भी आपस में बात करते हैं तो मुझे बहुत अच्छा लगता है |प्रधानमंत्री जी : तो विशाखा जी, आप एक blog लिखिए और social media पर ये आपको पूरा अनुभव एक तो इस युवा संगम का फिर ‘एक भारत-श्रेष्ठ भारत’ का और फिर तमिलनाडु में अपनापन जो मिला, जो आपको स्वागत-सत्कार हुआ
तमिल लोगों का प्यार मिला, ये सारी चीजें देश को बताइये आप
तो लिखोगी आप ?
विशाखा जी : जी जरुर !
प्रधानमंत्री जी : तो मेरी तरफ़ से आपको बहुत शुभकामना है और बहुत-बहुत धन्यवाद |विशाखा जी : जी thank you so much
नमस्कार |ग्यामर और विशाखा आपको मेरी बहुत-बहुत शुभकामनाएं
युवा संगम में आपने जो सीखा है, वो जीवनपर्यंत आपके साथ रहे
यही मेरी आप सबके प्रति शुभकामना है |साथियो, भारत की शक्ति इसकी विविधता में है
हमारे देश में देखने के लिए बहुत कुछ है
इसी को देखते हुए Education Ministry ने ‘युवासंगम’ नाम से एक बेहतरीन पहल की है
इस पहल का उद्देश्य People to People Connect बढ़ाने के साथ ही देश के युवाओं को आपस में घुलने-मिलने का मौका देना
विभिन्न राज्यों के उच्च शिक्षा संस्थानों को इससे जोड़ा गया है
‘युवासंगम’ में युवा दूसरे राज्यों के शहरों और गावों में जाते हैं, उन्हें अलग-अलग तरह के लोगों के साथ मिलने का मौका मिलता है
युवासंगम के First Round में लगभग 1200 युवा, देश के 22 राज्यों का दौरा कर चुके हैं
जो भी युवा इसका हिस्सा बने हैं, वे अपने साथ ऐसी यादें लेकर वापस लौट रहे हैं, जो जीवनभर उनके ह्रदय में बसी रहेंगी
हमने देखा है कि कई बड़ी कंपनियों के CEO, Business leaders, उन्होंने Bag-Packers की तरह भारत में समय गुजारा है
मैं जब दूसरे देशों के Leaders से मिलता हूँ, तो कई बार वो भी बताते हैं कि वो अपनी युवावस्था में भारत घूमने के लिए गए थे
हमारे भारत में इतना कुछ जानने और देखने के लिए है कि आपकी उत्सुकता हर बार बढ़ती ही जाएगी
मुझे उम्मीद है कि इन रोमांचक अनुभवों को जानकर आप भी देश के अलग-अलग हिस्सों की यात्रा के लिए जरुर प्रेरित होंगे |मेरे प्यारे देशवासियो, कुछ दिन पहले ही मैं जापान में हिरोशिमा में था
वहां मुझे Hiroshima Peace Memorial museum में जाने का अवसर मिला
ये एक भावुक कर देने वाला अनुभव था
जब हम इतिहास की यादों को संजोकर रखते हैं तो वो आने वाली पीढ़ियों की बहुत मदद करता है| कई बार Museum में हमें नए सबक मिलते हैं तो कई बार हमें बहुत कुछ सीखने को मिलता है
कुछ दिन पहले ही भारत में International Museum Expo का भी आयोजन किया था
इसमें दुनिया के 1200 से अधिक Museums की विशेषताओं को दर्शाया गया
हमारे यहां भारत में अलग-अलग प्रकार के ऐसे कई Museums हैं, जो हमारे अतीत से जुड़े अनेक पहलुओं को प्रदर्शित करते हैं, जैसे, गुरुग्राम में एक अनोखा संग्रहालय है - Museo Camera, इसमें 1860 के बाद के 8 हजार से ज्यादा कैमरों का collection मौजूद है
तमिलनाडु के Museum of Possibilities को हमारे दिव्यांगजनों को ध्यान में रखकर, design किया गया है
मुंबई का छत्रपति शिवाजी महाराज वास्तु संग्रहालय एक ऐसा museum है, जिसमें 70 हजार से भी अधिक चीजें संरक्षित की गई हैं
साल 2010 में स्थापित, Indian Memory Project एक तरह का Online museum है
ये जो दुनियाभर से भेजी गयी तस्वीरों और कहानियों के माध्यम से भारत के गौरवशाली इतिहास की कड़ियों को जोड़ने में जुटा है| विभाजन की विभिषिका से जुड़ी स्मृतियों को भी सामने लाने का प्रयास किया गया है
बीते वर्षों में भी हमने भारत में नए-नए तरह के museum और memorial बनते देखे हैं
स्वाधीनता संग्राम में आदिवासी भाई–बहनों के योगदान को समर्पित 10 नए museum बनाए जा रहे हैं
कोलकाता के Victoria Memorial में बिप्लोबी भारत Gallery हो या फिर जलियावालां बाग memorial का पुनुरुद्धार, देश के सभी पूर्व प्रधानमंत्रियों को समर्पित PM Museum भी आज दिल्ली की शोभा बढ़ा रहा है
दिल्ली में ही National War Memorial और Police Memorial में हर रोज अनेकों लोग शहीदों को नमन करने आते हैं
ऐतिहासिक दांडी यात्रा को समर्पित दांडी memorial हो या फिर Statue of Unity Museum.
आर(NTR) के नाम से भी जानते हैं
आज, एन. टी. आर की 100वीं जयंती है
अपनी बहुमुखी प्रतिभा के बल पर वो न सिर्फ तेलुगु सिनेमा के महानायक बने, बल्कि उन्होंने, करोड़ो लोगों का दिल भी जीता
क्या आपको मालूम है कि उन्होंने 300 से अधिक फिल्मों में काम किया था?
आर ने सिनेमा जगत के साथ-साथ राजनीति में भी अपनी अलग पहचान बनाई थी
यहाँ भी उन्हें लोगों का भरपूर प्यार और आशीर्वाद मिला
देश-दुनिया में लाखों लोगों के दिलों पर राज करने वाले एन. टी. रामाराव जी को मैं अपनी विनम्र श्रद्धांजलि अर्पित करता हूँ
मेरे प्यारे देशवासियो, ‘मन की बात’ में इस बार इतना ही
अगली बार कुछ नए विषयों के साथ आपके बीच आऊँगा, तब तक कुछ इलाकों में गर्मी और ज्यादा बढ़ चुकी होगी
कहीं-कहीं पर बारिश भी शुरू हो जाएगी
आपको मौसम की हर परिस्थिति में अपनी सेहत का ध्यान रखना है
21 जून को हम ‘World Yoga Day’ भी मनाएंगे
उसकी भी देश-विदेश में तैयारियां चल रही हैं
आप इन तैयारियों के बारे में भी अपने ‘मन की बात’ मुझे लिखते रहिए
किसी और विषय पर कोई और जानकारी अगर आपको मिले तो वो भी मुझे बताइयेगा
मेरा प्रयास ज्यादा से ज्यादा सुझावों को ‘मन की बात’ में लेने का रहेगा
एक बार फिर आप सभी का बहुत-बहुत धन्यवाद
अब मिलेंगे - अगले महीने, तब तक के लिए मुझे विदा दीजिए
नमस्कार|

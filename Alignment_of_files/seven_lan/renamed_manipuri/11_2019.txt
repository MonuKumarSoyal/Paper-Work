ঐগী নুংশিজরবা ইরৈবাকশিং, ‘মন কী বাত’তা তরাম্না ওকচরি।
ঙসিগী তাঙ্ক অসি নহা ওইরিবা লৈবাক অসিগী নহারোলশিংগা লোইননা হৌরি, মখোয়গী থৌনা, লৈবাকনীংবা অমসুং ওইজবা থিদবা ৱাখল্লোন অসিনা মখোয়বু য়োমশিল্লি।
অদোম্না খঙবীরি, চহি খুদিংগী নবেম্বরগী মরিশুবা নোংমাইজিং অসি এন. সি. সি. গী নুমিৎ ওইনা পাংথোক্লি।
ইচম চম্না হায়রবদা, ঐখোয়গী নহা ওইরিবা মীরোলশিং অসিনা ‘ফ্রেন্দশিপ দে’বুদি কাওথোক্নবা লৈতনা হেন্না নীংশিংনবা পাম্নরি।
অদুবু এন. সি. সি. গী নুমিৎ অসিবুসু মদুগা মান্ননা নীংশিংজবা মীওই কয়া অমসু লৈরি।
অদুনা ঐখোয় ঙসি এন. সি. সি. নুমিৎকী মতাংদা ৱারী শাসি।
ঐসু করিগুম্বা মিৎকুপ খরা নৌহৌননা নীংশিংজবগী খুদোংচাবা অদু লৌজগে। এন. সি. সি. নুমিৎকী থৌরম অসিদা, ঐনা এন.
 সি. সি. গী কেদেৎশিং, হান্নগী কেজদেৎশিং অমসুং মখোয়গী মমা–মপা ওইবশিংগী মফমদা য়াইফ–পাউজেল পীজরি।
ঐসু কেদেৎ অমা ওইরকখি, ঙসিসু ঐহাক কেদেৎ অমগুম্না খঞ্জরি।
ঐখোয় পুম্নমক্না ভারতকী নেস্নেল কেদেৎ কোর্পসকী মরমদা খঙই, এন. সি. সি. অসি মালেম অসিদা খ্বাইদগী চাউবা য়ুনিফোর্ম শেৎপা নহারোলশিংগী ওর্গনাইজেসনশিংগী মনুংদা অমনি।
মসি সর্বিস অহুমগী ওর্গনাইজেসন অমনি মসিদা, খোঙ লান্মী, ঈশিং লানমী, নোংথক লান্মী অহুম্মক য়াওরি। এন. সি. সি. হায়বদি লুচীংবা, লৈবাক নীংবা, সেল্ফ সর্বিস, দিসিপ্লিন, হার্দ ৱর্ক অসি ঐখোয়গী লমচৎতা য়াওহনবা অমদি মসিবু হৈনবা অমা ওইহনবগী থৌদাং লৌরিবা অদুবুনি।
খোংচৎ অসিগী মরমদা ময়ামদা হেন্না খঙহন্নবগীদমক ফোনগী খুৎথাংদা নহা খরগা ৱারী শানবগী খুদোংচাবা লৌজরি।
মখোয়গা ৱারী শানরসি।
প্রধান মন্ত্রীঃ মরূপশা নখোয় ময়াম কমদৌরিবগে।
তরন্নুম খানঃ জয় হিন্দ প্রধান মন্ত্রীজীপ্রধান মন্ত্রীঃ জয় হিন্দতরন্নুম খানঃ সর ঐগী মিং জুনিয়র অন্দ ওফিসর তরন্নুম খান্নিপ্রধান মন্ত্রীঃ তরন্নুম অদোম কদাইদগীনো।
তরন্নুম খানঃ ঐ দিল্লীদগীনি সর  প্রধান মন্ত্রীঃ য়াম্না ফৈ। এন. সি. সি. দা অদোম চহি কয়া করি করি থেংনরক্লবগে?
তরন্নুম খানঃ সর ঐ এন. সি. সি. দা ২০১৭তগী য়াওজরকই অমসুং চহি অহুম অসি ঐগী পুন্সিগী খ্বাইদগী ফবা চহিনি।
প্রধান মন্ত্রীঃ ৱাহ, তাবদা য়াম্না নুংঙাই।
তরন্নুম খানঃ সর ঐনা খ্বাইদগী নুংঙাইজখিবদি, ‘এক ভারত শ্রেশ্থ ভারতকী’ কেম্প য়াওজরুবা অদুনি।
কেম্প অদু ওগস্ত থাদা পাংথোকখিবনি।
মসিদা ‘নোর্থ ইস্তর্ন রিজন’ দগী অঙাংশিংসু লাকখি।
কেদেৎশিংদুগা লোইননা ঐখোয় নুমিৎ ১০নি লৈমিন্নখি।
ঐখোয়না মখোয়দগী পুন্সি মহিং তমজখি।
মখোয়গী লোন তমখি।
মখোয়গী ত্রেদিসন, মখোয়গী কলচরনচিংবা অসিগুম্বা ময়াম অমা তমখি।
ভিয়াজোমীগী ৱাহন্থোক … হেলো … হায়বনি, ঐখোয়গী কলচরেল নাইৎতা মখোয়গী জগোই তমখি।
মখোয়গী জগোইদু তহেরা কৌই।
অদুগা মখোয়না ঐঙোন্দা মখোয়গী ‘মেখলা’ শেৎপসু তম্বীখি।
তশেংনা হায়রবদা মদুদা ঐখোয় পুম্নমক য়াম্না ফজখি লোইননা ঐখোয়গী নাগালেন্দগী মরূপশিংসু ফজখি।
ঐখোয়না মখোয়বু দিল্লীদসু কোইহনখি, মফম অদুদা ঐখোয়না মখোয়বু নেস্নেল ৱার মেমোরিয়েল অমসুং ইন্দিয়া গেৎ য়েংহনখি।
ঐখোয়না মখোয়বু দিল্লীগী চাৎ অমসুং ভেল–পুরী পীজখি অদুবু মদু মখোয়দা মদু মোরোক শানা থোকখি মরমদি মখোয়না হায়খি মখোয় অনম্বা মতমদা সুপ থকপা পাম্মি, মনা মশিংগী চমফুৎশিং চাই, অদুনা মখোয় ঐখোয়গী চিঞ্জাকশিং অদু কয়া পামদে, অদুবু মখোয়গা ফোতো কয়া নম্মিন্নখি, ঐখোয়না খঙবা হৈবা কয়া শেয়র তৌনখি।
প্রধান মন্ত্রীঃ অদোম মখোয়গা পাউ ফাওনরিবরা?
তরন্নুম খানঃ হোয় সর, হৌজিক ফাওবা পাউ ফাওনরি।
প্রধান মন্ত্রীঃ অদোম্না তৌরিবা অদু য়াম্না ফৈ।
তরন্নুম খানঃ হোয় সর।
প্রধান মন্ত্রীঃ অদোমগা লোইননা কনা কনা লৈরিবগে? শ্রী হরি জি. বি. : জয় হিন্দ সর।
 প্রধান মন্ত্রীঃ জয় হিন্দশ্রী হরি জি. বি. : ঐ সেনিয়র অন্দর ওফিসর শ্রী হরি জি.
 বি. নি সর।
ঐ বেঙ্গলুরু কর্নাতকাদগীনি।
প্রধান মন্ত্রীঃ অদোম কদাইদা তম্বগে? শ্রী হরি জি. বি. : সর বেঙ্গলুরুদা ক্রিস্তুজয়েন্তিদা তমজৈ।
প্রধান মন্ত্রীঃ ও, বেঙ্গলুরুমক্তদা। শ্রী হরি জি. বি. : হোয় সর।
প্রধান মন্ত্রীঃ হায়বীয়ু। শ্রী হরি জি. বি. : সর, ঐ য়ুথ এক্সচেঞ্জ প্রোগ্রাম সিঙ্গাপুরদগী ঙরাং হঞ্জরকপনি।
প্রধান মন্ত্রীঃ এ, ৱাহ! শ্রী হরি জি. বি. : হোয় সর।
প্রধান মন্ত্রীঃ অদুদি অদোম মফমদুদা চৎপগী তাঞ্জা ফংলেদনা। শ্রী হরি জি. বি. : হোয় সর  প্রধান মন্ত্রীঃ সিঙ্গাপুরদা কমদৌরকপগে?
 শ্রী হরি জি. বি. : মফম অদুদা লৈবাক তরুক লাকখি, মদুগী মনুংদা য়ুনাইতেদ কিংদম, য়ুনাইতেদ স্তেত ওফ অমেরিকা, সিঙ্গাপুর, ব্রুনৈ, হোংকোং অমসুং নেপাল য়াওরি।
মসিদা ঐখোয়না কোম্বেৎ লেসন অমসুং ইন্তর্নেস্নেল মিলিতরী এক্সর্সাইসশিংগী এক্সচেঞ্জ তম্মি।
মদুদা ঐখোয়গী পর্ফোরমেন্স অদু করা তোঙানখি, সর।
ঐখোয়দা ৱাতর স্পোর্ত অমসুং এদভেঞ্চর এক্তিবিতীশিং তম্বীখি অমসুং ৱাতর পোলো তুর্নামেন্তা ভারতকী তীম্না থোইখি সর।
কলচরেলদদি ঐখোয় ওভরওল পর্ফোরমর ওইখি সর।
ঐখোয়গী দ্রিল অমসুং ৱর্দ ওফ কমান্দ অদু মখোয়না য়াম্না পাম্নখি সর।
প্রধান মন্ত্রীঃ নখোয় মী কয়া ওইরবনো হরি? শ্রী হরি জি. বি. : মী ২০নি সর।
ঐখোয় নুপামচা ১০, নুপীমচা ১০নি সর।
প্রধান মন্ত্রীঃ ও, অদুদি ভারতকী তোঙান তোঙানবা রাজ্যশিংদগীনিনে? শ্রী হরি জি. বি. : মান্নি সর।
প্রধান মন্ত্রীঃ ফরে, নঙগী মরূপশিংনা নঙগী পাউদম তাননবগী হাইদুনা লৈরম্লগনি অদুবু ঐদি য়াম্না নুংঙাই।
নঙগা কনা কনা লৈমিন্নরিবগে?
বিনোলে কিসোঃ জয় হিন্দ সর,প্রধান মন্ত্রীঃ জয় হিন্দবিনোলে কিসোঃ ঐগী সেনিয়র অন্দর ওফিসর বিনোলে কিসো কৌই।
ঐ নোর্থ ইস্তর্ন রিজনগী নাগালেন্দদগীনি সর।
প্রধান মন্ত্রীঃ হোই, বিনোলে, হায়বীয়ু করি করি থেংনবীরকপা?
বিনোলেঃ সর ঐ সেন্ত জোসেফ কোলেজ, জখমা (ওতোনোমস)দা, বি. এ. হিস্ত্রী (ওনর্স)তা তমজরি।
ঐ ২০১৭দা এন. সি. সি. য়াওজবনি অমসুং মসি ঐগী পুন্সিগী খ্বাইদগী চাউবা অমদি খ্বাইদগী ফবা ৱারেপ্নি।
 প্রধান মন্ত্রীঃ  এন. সি. সি. য়াওবদগী হিন্দুস্তানগী করম করম্বা মফমদা চৎপগী খুদোংচাবা ফংলবগে?
বিনোলে কিসোঃ সর, ঐনা এন. সি. সি. জোইন তৌবদগী মখল মকা কয়া অমা তমজরে অমসুং খুদোংচাবা কয়া অমসুং ফংজরে লোইননা খঙজ–উজরুবা কয়া অদু অদোমগী মফমদা হায়জনীংই।
ঐনা ২০১৯গী জুন থাদা কেম্প অমা য়াওখি কম্বাইন এনুএল ত্রেনিং কেম্প মদু সাজোলী কোলেজ, কোহিমাদা পাংথোকখি।
কেম্প অদুদা কেদেৎ ৪০০রোম শরুক য়াখি।
প্রধান মন্ত্রীঃ অদুদি নাগালেন্দা লৈবা নঙগী নমান্নবশিংনা হিন্দুস্তান্দা কদাই কদাইদা চৎলুবা অমদি করি করি য়েংলকপা অদু খঙবা পাম্লমগনি?
মদু নঙনা মখোয়দা তম্বরা?
বিনোলে কিসোঃ হোয় সর।
প্রধান মন্ত্রীঃ নঙগী ননাক্তা কনা লৈরি?
অখিলঃ জয় হিন্দ সর, ঐগী মিং জুনিয়র অন্দর ওফিসর অখিল কৌই।
প্রধান মন্ত্রীঃ হোয় অখিল, হায়বীয়ু।
অখিলঃ ঐ রোহতক, হরিয়ানাদা লৈজবনি সর।
প্রধান মন্ত্রীঃ হোয় …অখিলঃ ঐ দিল্লী য়ুনিভর্সিতীগী দয়াল সিংহ কোলেজদা ফিজিক্স ওনর্স তমজরি।
প্রধান মন্ত্রীঃ হোয় … হোয় …অখিলঃ সর, ঐনা এন. সি. সি. অসি খ্বাইদগী ফবা দিসিপ্লিন ওইনা লৌজৈ, সর।
প্রধান মন্ত্রীঃ ৱাহ …  অখিলঃ মসিনা ঐবু হেন্না থৌদাং য়াবা সিতিজেন অমা ওইহনবীরে সর। এন. সি. সি. কেদেৎকী দ্রিল, য়ুনিফোর্ম ঐহাক য়াম্না পামজৈ সর।
প্রধান মন্ত্রীঃ কেম্প কয়া য়াওবগী তাঞ্জা ফংখ্রে, কদাই কদাইদা চৎপগী খুদোংচাবা ফংখ্রবগে?
অখিলঃ সর, ঐ কেম্প ৩ য়াওজখ্রে।
হন্দক্তা ইন্দিয়ন মিলিতরী একাদমী, দেহরাদুন্দা এত্তেচমেন্ত কেম্পতা য়াওজরুরে।
প্রধান মন্ত্রীঃ নুমিৎ কয়ানিগীনো?
অখিলঃ সর, নুমিৎ ১৩নিগী কেম্পনি।
প্রধান মন্ত্রীঃ ও…  অখিলঃ সর, মদুদা ঐনা ভারতকী লান্মীদা ওফিসর করম্না ওইরকই হায়বদু য়াম্না কুপ্না উরকই অমসুং মদুগী মতুংদা ভারত লান্মীগী ওফিসর অমা ওইবগী ফিরেপ লৌজরে সর।
প্রধান মন্ত্রীঃ ৱাহ …  অখিলঃ অদুগা ঐহাক রিপাব্লিক দেগী পেরেদতসু শরুক য়াজখ্রে সর অমসুং মদু ঐগীদমক্তা অমসুং ঐগী ইমুং মনুংগীদমক্তা খ্বাইদগী চাউথোকচনীংঙাইনি সর।
প্রধান মন্ত্রীঃ শাবাশ …  অখিলঃ ঐঙোন্দগী হেন্না ঐগী ইমানা হেন্না হরাওজখি সর।
ঐখোয় অয়ুক্কী পুং অনি তাবা মতমদা হৌগৎলগা রাজপথতা প্রেক্তিস তৌবা চৎলি মদুদা ঐখোয়দা কয়াদা মথোই কাজবা মদু য়েংনীংঙাই মখল অমনি সর।
অতৈ অতোপ্পা ফোর্স কন্তিংজেন্তশিংনা ঐখোয়বু পুক্নীং থৌগৎপীখি রাজপথতা মার্চ  তৌবা মতমদদি তুজুংবা পোকখি সর।
প্রধান মন্ত্রীঃ নখোয়গা লোইননা এন. সি. সি. নুমিৎকী মরমদা ৱারী শাবা ফংবা অসি য়াম্না নুংঙাই।
মরমদি ঐগীদি লাইবক ফবনি মরমদি ঐসু অঙাং ওইরিঙৈদা খুঙ্গংগী স্কুলদা এন. সি. সি. কেদেৎ ওইরকই।
অদুনা ঐ খঙই থক্সি–খাসি, য়ুনিফোর্ম অসিনা মরম ওইদুনা কনফিদেন্স লেভেল ৱাংখৎহল্লি, হায়রিবা পুম্নমক অসি ঐনা অঙাং ওইরিঙৈ এন. সি. সি. কেদেৎ অমা ওইনা মসিগী ৱাখল্লোন পুম্বা খঙখ্রবনি।
বিনোলেঃ প্রধান মন্ত্রীজী ঐ ৱাহং অমত্তা হংজগে।
প্রধান মন্ত্রীঃ হোয়, হংবীয়ু …  তরন্নুমঃ অদোমসু এন. সি. সি. গী শরুক অমা ওইবীরকই।
প্রধান মন্ত্রীঃ কনানো?
বিনোলেরা ঙাংলিবসে?
বিনোলেঃ হোয় সর, মান্নি সর।
প্রধান মন্ত্রীঃ বিনোলে হায়বীয়ু …বিনোলেঃ করিগুম্বদা অদোম শজাই ফংবা য়াওবীখিবরা?
প্রধান মন্ত্রীঃ (নোক্লগা) মসিনা তাকপদি অদোম ময়াম শজাই চাখ্রে, সি নত্ত্রো?
বিনোলেঃ হোয় সর।
প্রধান মন্ত্রীঃ ঐদি কৈদৌনুংদসু ফংখিদে।
মরমদি ঐদি থক্সি–খাসি য়াম্না কন্না ঙাক্না চৎচবা মীশক অমনি অদুবু অমুকখক্তি মিসঅন্দর্স্তেন্দিং অমা থোকখি।
ঐখোয়না কেম্পতা লৈরিঙৈ উ অমগী মথক্তা কাখি।
অদুবু মদু অহানবদদি ঐনা অরানবা অমা তৌরবগুম খনখি অদুবু তুংদা পুম্নমক্না খঙলকখি মদুদি তেলঙ্গা অমগী লংদা উচেক অমা পন্দুনা লৈরে।
মদু কন্ননবগীদমক ঐনা উ অদু কাখিবনি।
মদুগীদমক ঐবু দিসিপ্লিনরী এক্সনকা লৌরক্কদ্রা খল্লুবনি অদুবু তুংদদি ঐবু য়াম্না থাগৎপীখি।
মতৌ অসুম্না ঐঙোন্দা তোহানবা ৱাখল্লোন অমা ফংখি।
তরন্নুম খানঃ হোয় সর, মসি খঙজবদা য়াম্না নুংঙাইজৈ।
প্রধান মন্ত্রীঃ থাগৎচরি।
তরন্নুম খানঃ ঙাংজরিবা ঐ তরন্নুমনি সর।
প্রধান মন্ত্রীঃ হোয় তরন্নুম, হায়বীয়ু …তরন্নুম খানঃ অদোম্না অয়াবা পীবীরবদি ঐ ৱাহং অমখক্তা হংজগে সর।
প্রধান মন্ত্রীঃ হোয় … হোয় … হংবীয়ু।
তরন্নুম খানঃ সর, অদোম্না অদোমগী পাউজেলশিংদা ঐখোয়দা চহি অহুমগী মনুংদা মফম ১৫দা চৎনবা হায়বীখি।
ঐখোয় কদাইদা চৎলুগে হায়বদু তাকপীরকপা য়াগদ্রা?
অদুগা ঐখোয়না করম্বা মফমদা চৎলগা অদোম্না নুংঙাইবা ফাওবীগদগে?
প্রধান মন্ত্রীঃ অশেংবগীদি ঐদি, হৌরকপদগী হিমালয় অসি য়াম্না পামজৈ।
তরন্নুম খানঃ হোয় …  প্রধান মন্ত্রীঃ অদুম ওইনমক ঐনা ভারতকী মীয়ামদা হায়জনীংবদি করিগুম্বা অদোম্না মহৌশাবু নুংশিবীরবদি  তরন্নুম খানঃ হোয় …প্রধান মন্ত্রীঃ অশুকপা উমং, ঈশিং চাইবীশিং, তোপ তোপ্পা মওং অমগী ফিভমশিং য়েংবীনীংলবদি অৱাং নোংপোক্তা শোইদনা চৎপীয়ু।
তরন্নুম খানঃ হোয় সর।
প্রধান মন্ত্রীঃ ঐনা মতম পুম্নমক্তা হায়দুনা লাক্লি অমসুং মদুনা মরম ওইদুনা অৱাং নোংপোক্তা তুরিজমসু চাউখৎলগনি, শেনমিৎলোনসু য়াম্না কান্নবা ফংলগনি ‘এক ভারত শ্রেশ্থ ভারত’কী মংলানসু মদুদা অচেৎপা ফংলগনি।
তরন্নুম খানঃ হোয় সর।
প্রধান মন্ত্রীঃ অদুবু হিন্দুস্তানগী মফম খুদিংমক্তা য়েংবা য়াবা মফম য়াম্না লৈ, খঙজিনবা থিজিনবা য়াবা মপম য়াম্না লৈরি অমরোমদা পুক্নীং ৱাখলসু নুংঙাইবা ফাওগনি। শ্রী হরি জি. বি. : প্রধান মন্ত্রীজী, ঙাংজরিবা ঐ শ্রী হরিনি।
প্রধান মন্ত্রীঃ হোয় হরি, হায়বীয়ু …শ্রী হরি জি. বি. : ঐনা অদোমদগী খঙজনীংবদি অদোম পোলিতিসিয়ন অমা ওইরমদ্রবদি করি ওইরমগদগে?
প্রধান মন্ত্রীঃ মসিদি য়াম্না লুবা ৱাহংনি মরমদি অঙাং খুদিংমক্কী পুন্সিদা তাঙ্কক কয়া লাকই।
করিগুম্বা অমা ওইনীংই অদুগা অমক্না অতোপ্পা অমমুক ওইনীংলকই অদুবু ঐহাক রাজনীতিদা চংগে হায়না অমুক্তসু খল্লুদে হায়বসিমদি অশেংবনি, অদুবু হৌজিক চংলক্লবনিনা লৈবাক্কীদমক ঙম্লিমখৈ হোৎনরগে হায়না খল্লে, রাজনীতিদা চংলমদ্রগদি করি তৌরমগদগে হায়বা খল্লুবগী থোইদোকপা মথৌ তাদ্রে হায়না খল্লি।
হৌজিক্তি ঐ অয়ুক নুংথিল খাইদনা, অনা–নুংঙাই থিদনা লৈবাক্কীদমক পান্দম অমা ফংগে হায়না ইশাবু কৎথোকচরে।
অখিলঃ প্রধান মন্ত্রীজী…প্রধান মন্ত্রীঃ হোয় …অখিলঃ অদোমদি মতম চুপ্পদা য়াম চিন্দুনা লৈ ঐহাক্না খঙজনীংলিবদি অদোম্না তি. ভি. য়েংবা ফিল্ম য়েংবা অমসুং লাইরিক পাবগী মতম ফংবীবরা?
প্রধান মন্ত্রীঃ তশেংবদি ঐ লাইরিক পাবগী হৈনবীদি লৈ।
অদুবু ফিল্ম য়েংবগী হৈনবীদি লৈরক্তে, মদুদা মতমগী অকক্নবদি লৈরক্তে অদুগা মতৌ অসুম্না তি. ভি. য়েংবসু ফংদে।
য়াম্না তাংনা য়েংই।
করিগুম্বদা দিস্কোবরী চেনেল য়েংই, খঙনীংলকপদগী।
লাইরিক্তি য়াম্না পারম্মি অদুবু পাবা ঙমদ্রে অদুগা অমরোমদা গুগল অসিনা ঐখোয়গী হৈনবীসু ফৎহনদ্রে মরমদি ঐখোয়না করিগুম্বা অমা খঙনীংলকপদা অশম্বী থিরকই।
হৈনবী খরদি ময়ামগীসু ফংহনদ্রে, ঐগীসু ফৎহন্দ্রে।
মরূপশিং ময়ামগা ৱারী শানবা ফংজবা অসিদা ঐহাক থোইদোক্না নুংঙাইজৈ লোইননা অদোমগী খুৎথাংদা এন. সি. সি. গী কেদেৎ খুদিংমকপু হন্না হন্না য়াইফ–পাউজেল পীজরি।
মরূপশিং হন্না হন্না থাগৎচরি, থেঙ্ক য়ু! এন. সি. সি. কেদেৎ পুম্নমক : হন্না হন্না থাগৎচরি সর, থেঙ্ক য়ু!
প্রধান মন্ত্রীঃ থেঙ্ক য়ু, থেঙ্ক য়ু! এন. সি. সি. কেদেৎ পুম্নমক : জয় হিন্দ সর।
প্রধান মন্ত্রীঃ জয় হিন্দ। এন. সি. সি. কেদেৎ পুম্নমক : জয় হিন্দ সর।
প্রধান মন্ত্রীঃ জয় হিন্দ, জয় হিন্দ।
নুংসিরবা ইরৈবাকচাশিং, ঐখোয় লৈবাক মচা পুম্নমক্না মতম লৈবা খিবিক্তা কাওরোইদবদি দিসেম্বরগী ৭ অসি আর্ম ফোর্সেস ফ্লেগ দে হায়না পাংথোকই।
নুমিৎ অসিদা ঐখোয়না ঐখোয়গী থৌনা ফবা লান্মীশিং, মখোয়গী থৌনা.
মখোয়গী কৎথোকপা লোইননা মখোয়না য়াবীরম্বা থৌদাংশিং অদু নীংশিংই।
মশিমক্না মখোয়দা পীবা ইকাই খুম্নবা অদু মতিক চাদ্রি।
নুমিৎ অসিদা ঐখোয় খুদিংমক্কী খুত্তা আর্ম ফোর্সেসকী ফ্লেগ অমা পায়বগা লোইননা ঐখোয়সু থৌদাং খরা য়াসি।
ঐখোয়না নুমিৎ অসিদা থৌনা ফবা লানমীশিং অদুবু নীংশিংসি।
নুংশিরবা ইরৈবাকচাশিং, ভারত্তা ফিত ইন্দিয়া মুবমেন্তকী মরমদদি ময়াম লোইনা কঙবীরে। সি. বি. এস. ই. না হন্দক থোইদোকপা খোংথাং অমা ফিত ইন্দিয়া চয়োল হায়না হৌদোক্লে।
স্কুলশিংনা ফিত ইন্দিয়া চয়োল অসি দিসেম্বর থা অসিগী মনমুংদা.
পাংথোক্নীংবা মতম অমা হেক্তদা পাংথোকপীবা য়াই।
মসিদা ফিতনেসকা মরী লৈনবা থৌরম কয়া পাংথোক্কনি।
মসিদা ক্বিজ, এসে অমসুং আর্তিকলশিং ইবা, লাই য়েকপা, ত্রেদিস্নেল অমসুং লম লমগী মশান্না, য়োগ, জগোই অমসমুং শান্ন–খোৎনবদা চাংদম্নবা য়াওরি।
ফিত ইন্দিয়া চয়োল অসিদা মহৈরোইগা লোইননা মমা–মপা অমদি ওজাশিংসু শরুক য়াবা য়াগনি।
অদুবু কাওবীরোইদবা অমনা, ফিত ইন্দিয়া হায়বদি শুপ্নগী ৱাখলগী শাজেল, চেদা নত্ত্রগা লেপ্তোপ, কম্প্যুতর নত্ত্রগা মোবাইল ফোন্দা পিতনেসকী এপ য়েংবা অদুখক্তা নত্তে।
হুমাং তানবীগদবনি।
চাবগী হৈনবীদা অহোংবা পুবীরক্কদবনি।
ঐনা লৈবাক অসিগী স্কুল বোর্দ খুদিংমক স্কুল ওথোরিতী খুদিংমক্তা, দিসেম্বর থা অসিদা ফিত ইন্দিয়া চয়োল পাংথোকপীয়ু।
মসিনা ফিতনেসকী হৈনবী অসিদা ঐখোয়গী পুন্সি মহিংগী শরুক অমা ওইবা ঙম্লক্কনি।
পিত ইন্দিয়া মুবমেন্তকী মনুংচন্না পিতনেস অসিদা স্কুলশিংগী রেঙ্কিং শেম্ননবসু হোৎনরি।
রেঙ্কিং অসি ফংবা স্কুল খুদিংমক্না ফিত ইন্দিয়া লোগো অমদি ফ্লেগ শিজিন্নবা ফংগনি।
ফিত ইন্দিয়া পোর্তেলদা চংলগা স্কুলশিংনা মশামক ফিত ওইরে হায়না লাওথোকচবা য়াই।
ফিত ইন্দিয়া থ্রি স্তার অমসুং ফিত ইন্দিয়া ফাইব স্তার রেতিংসু পীগনি।
স্কুল খুদিংমক ফিত ইন্দিয়া রেঙ্কিংদা য়াওবীয়ু হায়না ঐনা হায়জরি।
মসি মীয়ামগী ইহৌ অমা ওইহল্লসি।
মসিগীদমক ঐখোয় পুন্না হোৎনরসি।
ঐগী নুংশিংরবা ইরৈবাকচাশিং, ঐখোয়গী লৈবাক অসি য়াম্না পাক চাউই।
লৈবাক অসিদা মখল–মখা কয়া অমা লৈ।
মসিগী লিরবা ৱাফম কয়া অমা ঐখোয়না খনজিল্লুবা তৌদনা ঐখোয়গী মাংদা তাদুনা লৈরি।
অদুগুম্বা অমা ঐহাক ময়ামদা পাউদমজগে।
নুমিৎ খরগী মমাংদা মাই গোবতা কমেন্ত অমা থেংনখি।
কমেন্ত অদু অসমগী নগাওঁদগী শ্রীমান রমেশ শর্মনা ইরকপনি।
মহাক্না ইবীরকই ব্রহমপুত্ত্র তুরেলদা কুম্মৈ অমা পাংথোকই।
মদুগী মমিং ব্রহমপুত্ত্র পুশ্কর কৌই।
নবেম্বর ৪দগী ১৬ ফাওবা কুম্মৈ অদু পাংথোকখি।
কুম্মৈ অসি য়াওননবা লৈবাক অসিগী মফম কয়াদগী তোঙান তোঙানবা মীওই কয়া লকখি।
মসি তাবদা অদোম অঙকপগা ফাওবীগনি।
কুম্মৈ অসি য়াম্নমক মরু ওই।
ঐখোয়গী ইপা–ইপুশিং অসিনা মসিবু কয়াদা ফজনা শিল্লম্বগে হায়বদু তাবদা অমুক্কা হেন্না ঙক্কনি।
অদুবু নুংঙাইতবা ৱাফম অমদি মীয়াম্না মসিবু থোইনা খঙবীদে।
কুম্মৈ অসিনা পীরিবা য়াম্না মরু ওইবা পাউজেলদি ঐখোয় পুম্বা অমত্তনি হায়বসিনি।
ৱাখল্লোন অসিবু কুম্মৈ অসিনা থোইদোক্না পাঙ্গল হাপ্পি।
অহানবা মক্তদা অদোম্বু হন্না হন্না থাগৎচরি, রামেশজী মদুদি অদোম্না ৱাফম অসিবু ‘মন কী বাত’কী থোংদা মীয়ামদা ফোংদোকপীনবগীদমক হায়বীরকপা অসি য়াম্না নুংঙাইজৈ।
মরু ওইখ্রবা ৱাফম অসি মীয়াম্না থোইনা খঙবীদবগীদমক নুংঙাইতবসু অদোম্না ফোংদোকপীরে।
অদোমগী নুংঙাইতবা অদু ঐহাক খঙজরে।
লৈবাক অসিগী মী অয়াম্বনা হিরম অসি খঙবীদে।
হোয় কনাগুম্বনা মসিবু ইন্তর্নেস্নেল রিভর ফেস্তিবেল হায়বীরম্লগদি নত্ত্রগা থোইদোক্না ফজরবা ৱাহৈ শিজিন্নদুনা মমিং থোনবীরম্বা তারবদি লৈবাক অসিগী মীওই খরদি শোইদনা করিগুম্বা খরা নৈনবীরমগনি অদুগা শন্দোকপসু ঙমলমগনি।
নুংসিরবা ঐগী ইরৈবাকচাশিং, পুশ্করম, পুশ্করালু, পুশ্করঃ অসি করিগুম্বদা অদোম তাবীখ্রবরা?
মসি করিনো হায়বা ময়াম খঙবীবরা?
ঐ হায়জগে মসি লৈবাক অসিদা লৈবা তোঙান তোঙানবা তুরেল ১২দা পাংথোকপা কুম্মৈশিংগী তোঙান তোঙানবা মমিংশিংনি।
চহি খুদিংগী তুরেল অমদা হায়বদি তুরেল অদুগী মশিং, তুরেল অদুগী পালী অদু চহি ১২গী মতুংদা অমুক লাকই।
মসিগী কুম্মৈ অসি লৈবাক অসিগী তোঙান তোঙানবা চিদাইদা লৈবা তুরেল ১২দা মথং মথং নুমিৎ ১২নি চুপ্না পাংথোকই।
কুম্ভগুম্না কুম্মৈ অসিনা অপুনবগী শক্তম শাগৎপদা মতেং পাংই অমসুং ‘এক ভারত শ্রেশ্থ ভারত’বু মিৎয়েং তাহল্লি।
পুশ্করম অসি তুরেলগী মগুন, তুরেলগী চাউথোকচনীংঙাই ওইবা, পুন্সিদা তুরেলগী কান্নবা অসিগী মতাংদা উৎপা কুম্মৈ অমনি।
ঐগী নুংশিরবা ইরৈবাকচাশিং, নমো এপ্তা মধ্য প্রদেশকী ইচানুপী শ্বেতানা ইরকই, সর, ঐ ক্লাস ৯দা তমজরি অমসুং ঐগী বোর্দগী এগজাম হৌজিক চহি অমা ৱাৎলি অদুবু ঐনা মহৈরোইশিং এগজাম ৱারিয়রগা লোইননা অদোমগী ৱারী–ৱাতাই অদু লেপ্তনা তাজৈ, ঐনা অদোমদা মসিগীদমক ইজরিবনি মদুদি ঐনা খঙজনীংবদি মথংগী পরিখাগী মরমদা করম্বা মতমদা নৈনবীগদগে?
চানবীদুনা মসি য়াম্না থুনা শিনবীয়ু, য়ারগজি জনুৱারী থাদা শিনবীয়ু।
মরূপশিং, ‘মন কী বাত’তা ঐনা য়াম্না নুংঙাইজবদি ঐগী নহা ওইরিবা মরূপশিংনা ঐঙোন্দা মখোয়গী হক অমসুং নুংশিবগা লোইননা ৱাকৎলকপা, থৌরকপা অমদি সজেসন পীরকপা অসিনি।
শ্বেতাজী অদোম্না ৱাফম অসি মতম চানা হৌদোকপীরক্লে – পরিখাশিং লাক্কদৌরে, অদুনা চহি খুদিংগী চৎথরকপগুম ঐখোয় পরিখাগী মতাংদা নৈনগদবনি।
অদোম্না হায়বীরিবা অসি য়াম্নমক চুম্মি থৌরম অসি খরা মাংজৌননা পাংথোকপা তঙাইফদে।
মমাংগী থরমগী মতুংদা মসিবু মীওই কয়ামরুম্না হেন্না ফজবা মওংদা পাংথোক্নবা পাউতাক কয়া অমসু থাবীরকখি।
অদুবু হাকুমদি থেংনা তৌখি হায়দুনা ৱাকৎপীরকপসু য়াওই।
পরিখা হৌরমদাইদা তৌই হায়দুনা ৱাকৎপীরকখি।
শ্বেতানা হায়বীরকপা চুম্মি, জনুৱারী থাদা তৌবনা চুমগনি। ঐচ. আর. দি. মন্ত্রালয় অমদি মাইগোবগী তীম পুল্লগা মসিগীদমক হোৎনরি।
লৈবাক অপুনবগী মহৈরোই মরূপশিংদা খুদোংচাবা অনি লৈরি অমনা ইশাগী স্কুলদগী শরুক য়াবা, অদুগা অনিশুবনা দিল্লীদা পাংথোকপা থৌরমদা শরুক য়াবা।
দিল্লীদা পাংথোক্কদৌরিবা থৌরমগীদমক লৈবাক অপুনবদগী মহৈরোইশিং খনবগী থবক মাইগোবকী খুৎথাংদা পাংথোক্কনি।
মরূপশিং, ঐখোয় ময়াম পুল্লগা পরিখাগী অকিবা অসি লৌথোক্নবা হোৎনরসি।
ঐগী নহা ওইরিবা মরূপশিং অসি পরিখাগী মতমদা নোক খেবা উবা, মমা–মপাসিং তেন্সন ফ্রী ওইবা অমসুং ওজাশিং পুক্নীং লৈতানা লৈবা হায়বা পান্দমশিং অসি ফংননবগীদমক হৌকিবা চহি খরগী মমাংদগী ‘মন কী বাত’কী খুৎথাংদা পরিখাগী মতাংদা নৈনখি।
তাউন হোলদসু নৈনখি অমসুং এগজাম ৱারিয়র হায়বা লাইরিক অসিগী মতেংনসু পান্দম অসি ফংনবা হোৎনখি।
খোংথাং অসিবু মালেম অপুনবদগী মহৈরোইশিং, মমা–মপাশিং অমদি ওজাশিংনা শৌগৎপীখি।
মসিগীদমক ময়াম্বু তৌবীমল খঙবা উৎচরি, লাক্কদৌরিবা পরিখাগী মতাংদা নৈনবগী থৌরম অসি ঐখোয় ময়াম পুন্না পাংথোকমিন্নরসি, ময়ামদা থৌরম অসি য়াওবীনবা হায়জরি।
মরূপশিং, হৌখিবা ‘মন কী বাত’তা ২০১০দা অয়োধ্যাগী মতাংদা ইলাহাবাদ হাই কোর্তনা তাখিবা ৱায়েলগী মরমদা নৈনখি, ঐহাক্না লৈবাক অসিদা মতৌ করম্না ইং তপ্না অমসুং নুংশি চান্ননা মীয়াম্না লৈবীখিবগে হায়বদো হায়জখি।
কোর্তকী ৱায়েল লাক্ত্রিঙৈ অমসুং লাক্লবা মতম অনিমক্তা মীয়াম পুক্নীং লৈতানা লৈখি।
হন্দকসু নবেম্বরগী ৯দা সুপ্রীম কোর্তকী ৱারেপ তাখি, মসিদসু অমুক্কা হন্না লৈবাক অসিগী মীওই করোর ১৩০না ইশাগী কান্নবদগীদি ইরৈবাক্কী কান্নবনা হেল্লি হায়বদু উৎখি।
লৈবাক অসিদা ইং তপ্পা, অপুনবগী শক্তম অমসুং নুংশি চান্নবগী ৱাখল্লোন্না অথোইবনি।
রাম মন্দিরগী মতাংদা ৱায়েল লাকপা মতমদা লৈবাক অপুনবনা থমোই শেংনা য়াখি।
ঙসি ‘মন কী বাত’কী খুৎথাংদা ঐনা ইরৈবাকচাশিংবু থাগৎপা ফোংদোকচরি, মখোয়না উৎখিবা থৌনা, লৈতাবা অমদি অচেৎপা ৱাখল্লোন অদুগীদমক তৌবীমল খঙবা উৎচরি।
অমরোমদা শাংলবা মতমগী মতুংদা আইনগী খৎনবা লোইরে, অমরোমদা ৱায়েলশঙসু মীয়াম্না ইকাই খুম্নবা হেনগৎলক্লে।
তশেংনা হায়রবদা ৱায়েল অসিনা ঐখোয়গী ৱায়েলশঙগী মাইলস্তোন অমসুং ফংবা ঙম্লে।
সুপ্রীম কোর্তকী ৱায়েল অসিগী তুংদা হৌজিক লৈবাক অসি অনৌবা আশা অমগা লোইননা অনৌবা লম্বীদা চৎপা হৌরে।
অনৌবা ভারত অসিনা ৱাখল্লোন অসিগা লোইননা ইং তপ্পা অমদি অপুনবগী শক্তম পুরকপগা লোইননা চাউখৎ মাইকৈদা চংশিনবা ওইরসনু।
নুংশিরবা ইরৈবাকচাশিং, ঐখোয়গী সভ্যতা, চৎনলোনচৎ অমসুং লোন অসিনা মালেম পুম্বদা মান্নদবা ময়ামগী মরক্তা অপুনবগী পাউজেল পীরি।
ঐখোয়গী ভারত্তা লোন কয়া মৈহৌরোন্দগী ঙাংনরক্লি।
ঐখোয়দা নুংনাংবা ফাওহল্লিবা ৱাফম অমনা লোন অসি মুৎখিবা য়াওরবরা অসিনি।
নুমিৎ খরনিগী মমাংদা ঐহাক্না উত্ত্রাখন্দগী ধারচুলাগী ৱারী পাখি।
ঐহাক য়াম্নমক নুংঙাইবা ফাওই।
ৱারী অসিদগী মীয়াম্না মতৌ করম্না মসাগী লোনশিং চাউখৎনবা হোৎনরিবগে হায়বদু খঙবা ঙম্মি।
মতম অমদা চৎথোক–চৎশিন তৌবা মতমদা ধারচুলাদা লেকপা য়াওখি।
অমরোমদা নেপাল অমসুং ৱাংমদনা কালীগঙ্গা – মরম অদুনা ধারচুলা হেক তাবদা ঐগী পুক্নীং চিংশিনখি।
পিথৌরাগরগী ধারচুলাদা, রঙ্গ কাংলুপকী মী য়াম্না লৈ, মখোয়না ঙাংনবা লোন অসি রগলো কৌই।
মখোয়না থোইদোক্না নুংনাংলিবা ৱাফমদি মখোয়গী লোন অসি ঙাংবা মশিং য়াম্লক্ত্রে, মরম অদুনা মখোয়না লোন অসি কন্নবা পুন্না ৱাশক অমা লৌরে।
উনা উনা থবক অসিদা রঙ্গ কাংলুপকী মীওই কয়া মরুম অমা য়াওশিল্লক্লে।
ময়াম্না থোইনা ঙক্কদবা ৱাফম অমদি মখোয়গী মী মশিং অসি অমুক্তদা মিৎমাংদা থিবা য়ানা য়ামদনা লৈরম্লবনি।
খোংথাং অসিদা সোসিয়েল মীদিয়ানসু শরুক চাউনা য়াখি।
ৱাৎসএপ গ্রুপ কয়া শেমদুনা মীওই কয়া য়াওশিনখি।
লোন অসিগী স্কৃপ অমত্তা লৈতে, শুপ্নগী ৱা ঙাংবদা শিজিন্নবা খক্তনিমরূপশিং, মরু ওইবাৱ ৱাফম অমনা য়ুনাইতেদ নসন্সনা ২০১৯ হায়বদি চৎলিবা চহি অসি ‘ইন্তর্নেস্নেল ইয়র ওফ ইন্দিজিনস লেঙ্গুএজ’ হায়না লাওথোকখ্রে।
মুৎকদৌরবা লোনশিংবু য়োকখৎপা হায়বা পান্দম অমা চহি অসিদা ফংলি।
চহি ১৫০গী মমাংদা অনৌবা হিন্দীবু পোকপীরম্বা ভারতেন্দু হরীসচন্দ্রজীনা হায়বীরম্মি –“নিজ ভাশা উন্নতি অহৈ, সব উন্নতি কো মুল,বিন নিজ ভাশা–জ্ঞান কে, মিতৎ ন হিয় কো সুল।
”হায়বদি, ইমালোন খঙদনা চাউখৎপা ওইথোক্লোই।
মতাম অসিদা রঙ্গ কাংলুপকী খোংথাং অসিনা মালেম অপুনবদা লম্বী অমা উৎলি।
ঐগী নুংশিরবা ইরৈবাকচাশিং, নুমিৎ নিনিগী মনুংদা নবেম্বর ২৬ লাক্লগনি।
নুমিৎ অসি লৈবাক অপুনবগী ওইনা য়াম্না মরু ওই।
ঐখোয়গী গনতন্ত্রগীদমক্তা থোইদোক্না মরু ওই।
মরমদি নুমিৎ অসিদা ‘সংবিধানগী নুমিৎ’ পাংথোকই।
কুমসিনা হেন্না মরু ওইরিবগী মরমদি সংবিধান অসি চৎনখিবা চহি ৭০ মপুং ফারে।
কুমসি পর্লিয়ামেন্তা অখন্নবা থৌরম পাংথোক্কনি অমসুং চহি চহি চুপ্পা লৈবাক অপুনবদা তোঙান তোঙানবা থৌরম কয়া পাংথোক্কনি।
ঐখোয় পুন্না সংবিধান সভাগী মীহুৎ খুদিংমকপু ইকাই খুম্নজবগা লোইননা কুরুমজসি।
ভারতকী সংবিধান অসিনা নাগরিক খুদিংমক্কী হক ফংহনবগা লোইননা ময়াম পুম্নমক্কী ইকাই খুম্নমববু ঙাক শেল্লি।
সংবিধানগী নুমিৎ অসিনা লাকপদা লৈবাক অসিবু অমত্তা ওইনা পুনশিন্দুনা চাউখৎপা পুরকপদা সংবিধান্না অচৌবা থৌদাং য়াবা ওইরসনু হায়না নীজরি।
ঐখোয়গী সংবিধান শেম্বীরম্বশিংনা মঙজরম্বা মঙলানসু মসিমক্নি।
ঐগী নুংশিরবা ইরৈবাকচাশিং, নিংথম থা চংলক্লে, ইংবা হৌরক্লে।
হিমলয় চিংদোল্দা উন কুপ্পা হৌরে।
অদুবু মতম অসি ‘ফিত ইন্দিয়া মুবমেন্ত’কীনি।
ময়াম পুম্নমক তাঞ্জা অসি নান্থোকহনবীগনু।
‘ফিত ইন্দিয়া মুবমেন্ত’বু মাংলোমদা পুখৎনবা হোৎনবদা নিংথম থাগী খুদোংচাবা লৌবীয়ু।
হন্না হন্না য়াইফ–পাউজেল পীজরি।
হন্না হন্না থাগৎচরি।

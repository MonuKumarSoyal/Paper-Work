ঐহাক্কী নুংশিরবা ইরৈবাকচাশিং খুরুমজরি,মন কী বাত্তা মতম লৈবা খিবক্তা মীয়াম্না ৱাহং কয়া হংবিরকই।
হন্দক্তি ঐহাক্না তোঙানবা মওং অমা হোংদোক্লগে খল্লে, ঐহাক্না ৱাহং খরা হংজগে ময়াম্না মুন্না তাবিয়ু।
ওলিম্পিক্সতা ইহান হান্না ইন্দিবিজ্যুএল গোল্দ ফংখিবা ভারত মচা অদু কনানো?
ওলিম্পিক্কী করম্বা মশানদা ভারতনা খ্বাইদগী য়াম্না মেদল ফংখি?
ওলিম্পিক্তা করম্বা শান্নরোইনা খ্বাইদগী য়াম্না মেদল ফংখি?
মরূপশিং ময়াম্না পাউখুমশিং শোইদনা পীবিরকউ অদুগা মাইগোবতা ওলিম্পিক্কী মরমদা ক্বিজ তৌরিবা অদুদা পাউখুম পীবিরবদি মনাসু ফংগনি।
অসিগুম্বা ৱাহং কয়া মাইগোবকী রোদ তু তোকিয়ো ক্যুজতা য়াওরি।
অদোমসু মসিদা শরুক য়াবিয়ু, ভারত্তা হান্নদি করম্না শান্নরম্মি, ঐখোয়গী তোকিয়ো ওলিম্পিক্সকী থৌরাং কমদৌরি, মসি ইশাসু খংবিয়ু ময়ামদসু খংহনবিয়ু।
ঐহাক্না ময়ামদা অমুক্কা হন্না হায়জনীংবদি ক্বিজ কম্পিতিসন অসিদা শোইদনা শরুক য়াবিয়ু। মরূপশিং. তোকিয়ো ওলিম্পিক্কী মতাংদা ৱারী শান্নরকপদা, মিলখা সিংহগুম্বা মশক নাইরবা লমজেল্লোইবু কনানা কাওবা ঙমগদগে।
নুমিৎ খরনিগী মমাংদা মহাক্না কোরোনানা ঐখোয়দগী শেৎতুনা পুবিখ্রে।
মহাক্না হোস্পিতালদা লৈরিঙৈ মতমদা ঐহাক্না মহাক্কা ৱারী শান্নবগী খুদোংচাবা অমা ফংখি।
মহাক্কা ৱারী শাবা মতমদা ঐহাক্না মঙোন্দা হায়জখি।
ঐহাক্না মঙোন্দা অদোমনা ১৯৬৪ তোকিয়ো ওলিম্পিক্তা ভারতকী মহুৎ শিন্দুনা শান্নবিখিবনি, হৌজিক ঐখোয়গী শান্নরোইশিংনা ওলিম্পিক্সতা শরুক য়ান্নবগীদমক্তা তোকিয়োদা চৎকদৌরি, ঐখোয়গী লমজেল্লোইশিংগী পুক্নিং থৌগৎপীয়ু, অদোমগী পাউজেলনা মখোয়দা ইথিল পীবিয়ু হায়না হায়জখি।
মহাক্না শান্নবা হায়বা অসি লুম্না লৌজবা অমসুং নুংশিজবনা খুদক্তা মহাক মশা ঙমদ্রবসু মহাক্কী অয়াবা পীবিরকখি।
অদুবু লাইবক থিবদি নোংদমবগী নোংদমখোলনা অমা তম্বিরম্লে।
মহাক্না ২০১৪দা সুরৎতা লাকখিবা অদু হৌজিকসু নীংশিংলি।
ঐখোয়না নাইৎ মরাথোন অমা পাঙথোকখি।
মতম অদুদা শান্নবগী মতাংদা ৱারী কয়া শাখিবা অদুনা ঐঙোন্দসু য়াম্না কান্নহৌখি।
মিলখা সিংহগী ইমুং মনুং পুম্বনা শান্নবদা কত্থোকই. . . . ভারতকী মীংচৎ হেনগৎহনখিবনি হায়বা ঐখোয় পুম্নমক্না খংঙি।
মরূপশিং, তেলেন্ত, কত্থোকপা, অখাং কনবা অমসুং শান্নরোইগী থৌনা-লিংজেলনা পুল্লবা মতমদা চেম্পিয়ন অমা ওইরকই।
ঐখোয়গী লৈবাক্কী অয়াম্বা শান্নরোইশিংদি অপিক-অপিকপা সহর অমসুং খুঙ্গংশিংদগী থোরকপা ঙাক্তনি।
হন্দক ঐখোয়গী তোকিয়ো চৎলিবা তিম অসিদা অসিগুম্বা শান্নরোই কয়ানি, মখোয়গী পুন্সি ৱারীসু য়াম্না তমজনীংঙাই ওই।
ঐখোয়গী প্রভীন জধবজীগী মতাংদা অদোমনা ৱারী তাবা মতমদা প্রভীন্না মফম অসি য়ৌরক্নবা অৱাবা কয়াম মায়োক্নরকপগে হায়বা নখোয়নসু ফাওগনি।
মহাক মহারাস্ত্রগী সতরা জিলাগী খুঙ্গং অমদগীনি।
মহাক আর্চরীগী অফবা শান্নরোই অমনি।
মহাক্কী অপোকপা-অপোকপীনা শিন্মী ওইনা থবক শুরগা ইমুং পুরি অমসুং হৌজিক মখোয়গী মচানুপা অসিদা তোকিয়োদা চৎতুনা মহাক্কী অহানবা ওলিম্পিক্সতা শরুক য়াগদৌরি।
মসি মহাক্কী অপোকপা-অপোকপি খক্তগী নত্তনা ঐখোয় পুম্নমক্কী চাউথোকচনীংঙাইনি।
মসিগা মান্নবা অতোপ্পা শান্নরোই অমনা ঐখোয়গী নেহা গোয়লজীনি।
মহাক তোকিয়ো চৎলিবা নুপীগী হোক্কী তীমগী শান্নরোই অমনি।
মহাক্কী অপোকপি অমসুং মচেনা সাইকলগী ফেক্তরীদা থবক শুদুনা ইমুং পুরি।
নেহাগুম্না দীপিকা কুমারীজীগী পুন্সিসু অৱাবা কয়ানা থল্লি।
দীপিকাগী মপা ওতোরিক্সো থৌবা অমনি অমসুং মহাক্কী মমানা নর্স অমনি, অমসুং দীপিকানা তোকিয়ো ওলিম্পিক্স চৎতিবা ভারতকী অমত্তা ঙাইরবা নুপী তেন কাপ্পিনি।
মতম অমদা মালেমগী তেন কাপ্পি নম্বর ৱন ওইরম্বা দীপিকাগী মফমদা য়াইফ-মঙ্গোল পীজরি।
মরূপশিং ঐখোয়না পুন্সিদা ঐখোয়না মফম অমা হেক্তদা য়ৌরবসু, অৱাংবা মফম অমা হেক্তা য়ৌরবসু ঐখোয়গী খোঙফমদি মালেম লৈমাগা শুকথা থান্নদে।
কন্না হোৎনরুরবা মতুংদা মাই পাকপা ফংলবা অদুগী নুংঙাইবা অদু মখল অমনি!
তোকিয়ো চৎলিবা ঐখোয়গী শান্নরোইশিং অসি অঙাং ওইরিঙৈদা অরাৎপতনা থল্লকপা ঙাক্তনি, অদুবু মখোয়গী অখাং কনখি, খোঙফম চেৎনা লেপখি।
উত্তর প্রদেশকী মুজাফ্ফরনগরদগী প্রিয়ঙ্কা গোস্বামিজীগী পুন্সিদগীসু পরা কয়া তম্বা ফংলি।
প্রিয়ঙ্কাগী মপা বস কন্দক্তর অমনি।
অঙাং ওইরিঙৈদা প্রিয়ঙ্কানা মেদল ফংবা মীদা পীবা বেগ অদু য়াম্না পামজখি।
মসিগী অপাম্বা অসিনা মহাক্না রেস-ৱক্কিং কম্পিতিসনদা অহানবা ওইনা শরুক য়াখি।
হৌজিক্তি মসিদা মহাক অচৌবা চেম্পিয়ন অমা ওইরে।
ত্থোক্লবা ঙাক্তনি।
মহাক্কী মপা, মখুরা অমসুং ময়াম্বা তা লংবদা হৈথৌ-শিংথৌইরবা ঙাক্তনি।
ইমুংগী চৎনবী অসিনা মহাকপু তোকিয়ো ওলিম্পিক য়ৌহল্লিবনি।
তোকিয়ো ওলিম্পিক্সতা শরুক য়াবা চৎলিবা চিরাগ শেত্তী অমসুং মহাক্কী খোঙলোই সৎৱিক সাইরাজকী থৌনা অসিসু তমজনীংঙাই ওই।
হন্দক্তা চিরাগকী মমা পোকপা মপুসু কোরোনানা মরম ওইদুনা লৈখিদ্রে।
অদুগা সৎৱিক মশামকসু হৌখিবা চহিদা কোরোনা পোজিতিব ওইরুরে।
অদুবু খুদোংচাবা কয়া লৈরবসু, মখোয় অনিমক্না মেনসকী দবল শফল কম্পিতিসনদা ঙমজবি থাদুনা মাই পাক্নবা শেম শারি।
ঐহাক্না ময়ামদা খঙহনজনীংবা অতোপ্পা শান্নরোই অমনি, হরিয়ানাগী ভিৱানিদগী মনিশ কৌশিকজীনি।
মহাক লৌউ-শিংউবগী শিনফমদা লৈবা ইমুং অমদগী হৌরকপনি।
মহাক্না অঙাং ওইরিঙৈদা লৌবুক্তা থবক শুনা-শুনা মনিশনা বোক্সিং মশানা অসি পাম্বা হৌরকখি।
মহাক্কী অপাম্বা অদুনা ঙসি মহাকপু তোকিয়োদা পুরি।
অতোপ্পা শান্নরোই অমনা সি. এ. ভাবনি দেবিনি।
মহাক্কী মমিং ভাবনি কৌই অমি মহাক থাং হাইবদা লম্বা লৈতনা হৈ।
চেন্নাইদগী হৌরকখিবা ভাবনি ওলিম্পিক্সতা ক্বালিফাই ওইবা ভারতকী অহানবা ফেন্সরনি।
ভাবনিগী ত্রেনিং লেপ্তনবগীদমক মহাক্কী অপোকপিনা মহাক্কী সনাগী লিক-কোলশিং বন্ধোপ থমখি হায়না ঐহাক্না থেংনখি।
মরূপশিং অসুম্না মশিং থিঙমদ্রবা মমিং কয়ানি অদুবু ঙসি মন কী বাত্তা মমিং খরতক পঞ্জরে।
তোকিয়ো চৎলিবা শান্নরোই খুদিংমক খুদোংথিবা কয়া থেংনরকপা ঙাক্তনি, চহি কয়াগী হোৎনরকপা অদুনা মখোয়না চৎলিবনি।
মখোয়না চৎলিবা অসি মখোয় মশা খক্তগী নত্তনা লৈবাক্কীদমক্তসুনি।
শান্নরোইশিং অসিনা ভারতকী মীংচৎ পুরক্কদবনি অমসুং মীয়ামগী থম্মোইশিং পেলহনগদবনি, মরম অসিদা ঐহাক্না ঐহাক্কী ইরৈবাকচাশিংদা হায়জনীংবদি ঐখোয়না খঙনা নত্ত্রগা খঙদনা শান্নরোইশিং অসিদা প্রেসর অমত্তা পীরোইদবনি, থম্মোই শেংনা মখোয়গী মতেং পাংসি অমসুং শান্নরোই খুদিংমক্কী থৌনা হেনগৎহনসি।
সোসিএল মীদিয়াদা #Cheer4Indiaগা লোইননা শান্নরোইশিং অসিদা অদোমনা য়াইফ-পাউজেল পীবিয়ু।
করিগুম্বা অদোমনা থোইদোকপা অনৌবা অমা তৌবিনীংলবসু তৌবিয়ু।
শান্নরোইশিং অসিগীদমক লৈবাক অসিনা পুন্না তৌবা য়াবা আইদিয়া অদোমনা থেংনবিরবদি মদু ঐঙোন্দা থাবিরকউ।
ঐখোয় পুন্না তোকিয়ো চৎলিবা ঐখোয়গী শান্নরোইশিংবু শৌগৎলসি – চীয়র৪ইন্দিয়া!
!
!
চীয়র৪ইন্দিয়া!
!
!
চীয়র৪ইন্দিয়া!
!
ঐহাক্কী নুংশিরবা ইরৈবাকচাশিং, কোরোনাগী মায়োক্তা ঐখোয়গী ইরৈবাকচাশিংনা লান্থেংনবা লেপ্তরি. . . অদুবু লাঞ্জং অসিদা ঐখোয় পুম্বা অমত্তা ওইদুনা ওইথোক্তবা কয়া অমা ওইথোকপা ঙমহল্লি!
হন্দক্তা নুমিৎ খরনিগী মমাংদা ঐখোয়গী লৈবাক অসিনা অঙকপা থবক অমা পাঙথোকখি।
জুন ২১ অসি তীকা থাদোকপগী খোঙজংগী মথংগী তাঙ্কক ওইখিবা নুমিৎনি. . . অমসুং নুমিৎ অসিমক্তদা লৈবাক অসিনা মীওই লাখ ৮৬ হেন্না লেম্না তীকা থাবগী রেকোর্দ থম্বা ঙমখি।
নোংমা তংদা লেম্না তীকা থাখি!
নোংমা তংদা ভারত সরকারনা মশিং য়াম্না লেম্না তীকা থাদবা হায়বা অসিগী মরমদা মীয়াম্না পাকশন্না ঙাংনবা হায়বা অসি মহৌশানি।
মরূপশিং, বেক্সিন করম্বা মতমদা লাক্কদগে – হায়বা অসি চহি অমগী মমাংদা ময়াম পুম্নমক্না অমত্তা ওইনা হংবা ৱাহংনি!
ঙসিদি ঐখোয়না নোংমা খক্তংদা মেদ ইন ইন্দিয়া বেক্সিন মীওই লাখ কয়াদা লেম্না ফংহল্লে. . . মসি অনৌবা ভারতকী থৌনানি।
মরূপশিং, তীকা থাদুনা লাইনা অসিদগী ঙাকথোকপা অসি ভারতকী প্রজা পুম্নমক্না ফংনবা হোৎনগদবনি।
মফম কয়াদা তীকা থাবদা চীংনবা ফাওরিবা অসি কোকহন্ননবা ওর্গনাইজেসন কয়া অমসুং সিবিল সোসাইতীগী মেম্বরশিংনা মাইজিল থাদুনা হোৎনরি, মসি অফবা থবকনি।
ঙসিদি ঐখোয় খুঙ্গংদা চৎলসু বেক্সিনগী মতাংদা মীয়ামগা ৱারী শারসি. . মধ্য প্রদেশকী বেতুল জিলাদগী দুলারিয়া খুঙ্গংদা চৎলসি।
 পি. এম. – হেলো…রাজেশ – খুরুমজরিপি.
 এম. – খুরুমজরিরাজেশ –ঐগী মিং রাজেশ হিরাৱ কৌই, গ্রাম পঞ্চায়ৎ দুলারিয়া, ভিমপুর ব্লোক্তগীনি।
 পি. এম. – রাজেশজী, ঐনা ফোন তৌজরকপগী মরমদি হৌজিক অদোমগী খুঙ্গংদা কোরোনাগী ফীভম কমদৌরিগে হায়বা খঙনীংবদগী তৌজরকপনি।
রাজেশ –সর. . . ঐখোয়গী অসিদদি কোরোনা অসি লৈরবগুম্বনি!
 পি. এম. – মী অমত্তা নাদ্রবরা…?
রাজেশ – হোয়পি. এম. –খুঙ্গং অদুগী মীশিং কয়ানো?
খুঙ্গং অদুদা মী কয়া তাবগে?
রাজেশ –সর, খুঙ্গং অসিদা নুপা ৪৬২ অমসুং নুপী ৩৩২ লৈ। পি. এম. – য়াম্না নুংঙাইরে রাজেশজী, অদোম তীকা থারব্রা?
রাজেশ – থাদ্রি সর.
। পি. এম. – ইহে.
 . . . করিগী থাদ্রিবা?
রাজেশ –সর, মীওই খরনা ৱাতসএপতা অকিবা পোকহনবদগী মীওই অয়াম্বা লোইনা লান্না লমজিংলে। পি. এম. –অদুদি. . নহাকসু অকিপা পোকপ্রা?
রাজেশ –হোয় সর, খুঙ্গং পুম্বদা অসুম্না লান্না লমজিংলে। পি. এম. – ইহে…করিনো অদোমনা হায়বিরিবা অদু?
য়েংঙু রাজেশজী…রাজেশ – হোয়পি. এম. –অদোম অমদি অদোমগী খুঙ্গংগী ইচিল ইনাও পুম্নমক্তা অকিপা পোকপিগনি হায়না ঐহাক্না হায়জরি.
 . . রাজেশ – হোয়পি.
 এম. – ঐখোয়গী লৈবাক্তা মীওই করোর ৩১ হেনবনা তীকা থাদোকখ্রে।
রাজেশ – হোয়পি. এম. – অদোমনা খংবিরিবা অদুনি.
 . ঐহাক ইশা দোজ অনিমক কাপ্লবনি।
রাজেশ – হোয় সর। পি. এম. –ঐগী ইমাসু চহি চমা শুগদৌরে মহাকসু দোজ অনিমক কাপ্লে!
করিগুম্বা মতমদা মীওই খরনা লাইহৌ হৌবা য়াওই. . . মদু অরুবা নত্তে; পুং খরা খক্তংগীনি.
 . . . য়েংবিয়ু তীকা থাদোক্তবা হায়বা অসি য়াম্না খুদোংথিনীংঙাইনি।
রাজেশ – হোয়পি. এম. –মসিনা ইশা ইথন্তা খুদোংথিহনবা খক্তা নত্তনা ইমুং মনুং অমদি খুঙ্গং পুম্বা খুদোংথিবা নংহনবা য়াই।
রাজেশ – হোবপি. এম. - রাজেশজী মরম অসিনা অথুবা মতমদা তীকা থাদোকপীয়ু অমসুং খুঙ্গংগী মীপুম খুদিংদসু হায়বিয়ু ভারত সরকারনা লেম্না তীকা ফংহল্লি.
 . . চহি ১৮ অমদি মসিগী মথক্কী মীওই পুম্নমক্তা লেম্না তীকা থাদোক্লি।
রাজেশ – হোয়পি. এম. –অদোমনা খুঙ্গংগী মীওইশিংদসু মসি অকিবা পোক্নীংঙাই ওইদে হায়বিয়ু, মসিনা খুঙ্গংদা করিসু অকাইবা থোকহল্লোই।
রাজেশ –মরম হায়ববু মীওই খরনা অরানবা তোকঙা হন্দোক্লে. . মসিনা মীয়াম্না চাউনা অকিবা পোকহল্লি।
খুদম ওইনা তীকা থারুরবদি লাইহৌ লাক্কনি. . . মসিনা অতৈ অনাবা লাকহনগনি.
 . . . মসিনা মী শীহনবা ফাওবা য়াই হায়না তোকঙা শন্দোকই!
 পি. এম. – রেদিওদা তি.
 ভি. দা পাউ অসুক য়াম্না পীরিবা অসিদি.
 . . মসিনা মীশিংবু ভাব তাহনবদা য়াম্না লাইনা থোক্কনি।
অমসুং অদোমদা ঐহাক হায়জগে মদুদি ভারতকী খুঙ্গং কয়াদা মীওই কয়ানা তীকা কাপ্লি হায়বদি চাদা চমা তীকা কাপ্লে।
মসিগী খুদম অমা ঐহাক পীজগে. . . রাজেশ – হোয় সরপি.
 এম. - কাশ্মিরদা বন্দিপোরা জিলাদা ৱেয়ন খুঙ্গংগী মীওইশিংনা চাদা ১০০ তীকা থাগনি হায়না পান্দম থমখি.
 . . অমসুং মখোয়না অদু ফংবা ঙমখি।
ঙসি কাশ্মিরগী খুঙ্গং অসিদ চহি ১৮গী মথক্কী মীওই পুম্নমক্না তীকা থাদোকখ্রে।
নাগালেন্দদা খুঙ্গং অহুমগী মীওইশিংনা চাদা ১০০ তীকা থাদোকখ্রে।
রাজেশ – হোয়পি. এম. – রাজেশজী অদোমনা অদোমগী খুঙ্গংদা অমসুং থংনবা খুঙ্গংশিংদা ৱাফম অসি পাউদম্বিয়ু.
 . . রাজেশ – হোয়পি.
 এম. –লান্না খল্লিবা অসি কোকহন্নবা মীয়ামদা থাজবা পীনবা অদোম ইশাবু তীকা থাদোক্তুনা মীয়ামদা থাজবা ফাওহনবা হায়বা অসি অমত্তা ঙাইরবা লম্বীনি।
মসি অদোমনা তৌবিগনিকো?
রাজেশ – হোয় সর। পি. এম. – শোইদনা তৌবিগনিকো?
রাজেশ –হোয় সর, অদুগা আদোমগা ৱারী শান্নরুবদগী ঐহাকসু তীকা থাদোক্নীংলে অমসুং অতৈ মীয়ামদসু মসিগী মরমদা খঙহনীংলে। পি. এম. –ফরে।
খুঙ্গং অদুদা ঐগা ৱারী শাবা য়াবা অতৈ মীওই লৈবরা?
রাজেশ – হোয় সর. . . লৈগনি।
 পি. এম. – কনাগা ৱারী শাগনি?
কিশোরিলাল – হেলো সর, খুরুমজরি। পি. এম. – খুরুমজরি, কনানো ৱা ঙাংবিরক্লিবসে?
কিশোরিলাল – সর, ঐগী মিং কিশোরিলাল দুর্বে কৌই। পি. এম. –কিশোরিলালজী ঐহাক হৌজিক্তি রাজেশজীগা ৱারী শান্নরম্লিবনি।
কিশোরিলাল – হোয় সরপি. এম. –বেক্সিনগী মতাংদা মবাম্না লান্না শন্দোক্নরে হায়না মহাক্না য়াম্না নুংঙাইতনা পাউদমলকই।
কিশোরিলাল – হোয়পি. এম. –অদোমনসু অসুম্না তাবরা?
কিশোরিলাল –হোয়. . . অসুম্না ঐহাক্নসু তাজৈ।
 পি. এম. – করি তাবগে?
কিশোরিলাল –মদুদি সর, থংনবদা মহারাস্ত্র লৈ, মফম অদুদা লৈবা মরী মতা খরনা তীকা থাবদগী মী য়াম্না শীনরে. . . খরা অমনা নারে.
 . . মীয়ামসু চম্মনবনা থালে মরম অসিনা মখোয়না তীকা থানদ্রিবনি।
 পি. এম. – নত্তে.
 . . করিবু হায়বগে?
“হৌজিক কোরোনা লৈত্রে” – অসুম্না হায়নবরা?
কিশোরিলাল - হোয়পি. এম. – কোরোনানা করিসু তৌবা ঙম্লোই হায়না হায়নবরা?
কিশোরিলাল –নত্তে সর. . . মখোয়না কোরোনা লৈত্রে হায়নদি হায়দে।
মখোয়না কোরোনা লৈরি অদুবু তীকা কাপ্লুবা মীওইশিংনা নারিনি. . . শীরিনি হায়না হায়নৈ।
অসুম্না মখোয়না হায়রি। পি. এম. –ফরে. . . মদুনা তাকপদি বেক্সিন্না মরম ওইদুনা মীশিং শীরি হায়বনিনে?
কিশোরিলাল –ঐখোয়না লৈরিবা অসি ত্রাইবেলগী মফম অমনি সর মরম অসিনা মীশিংনা য়াম্না থুনা কীনৈ. . অরানবা ৱাফমশিং অদুনসু মীয়াম্না তীকা থানদ্রিবনি সর।
 পি. এম. – য়েংঙু কিশোরিলালজী…কিশোরিলাল – তাকপীয়ু সরপি.
 এম. –তোকঙা শন্দোকপা মীশিংনা তোকঙা অদুম শন্দোক্তুনা লৈবনি।
কিশোরিলাল – হোয়পি. এম. –ঐখোয়না পুন্সিশিং কনগদবনি.
 . . ঐখোয়গী খুঙ্গংশিং অমসুং ঐখোয়গী ইরৈবাকচাশিং কনগদবনি।
কনাগুম্বনা কোরোনা লৈতে হায়রবসু মদুগী অরানবা ৱাফম অদু থাজবিরুনু।
কিশোরিলাল – হোয়পি. এম. – লায়না অসিদি শক্লোন য়াম্বনি।
কিশোরিলাল – হোয় সরপি. এম. –মাগী শক্লোনদি লেপ্তনা হোংঙি.
 . . অনৌবা মওং-মতৌশিং অমসুং মচুশিংগী শক্লোন লৌদুনা থোরকই।
কিশোরিলাল – হোয়পি. এম. –মসিদগী ঐখোয় ইশাবু ঙাকথোকচনবা ঐখোয়দা লম্বী অনি লৈ।
অমনা কোরোনাগী পীরিবা প্রোতোকল – মাস্ক উপ্পা, সাপোন্না খুৎশা তোইনা হাম্বা, অরাপ্পা থম্বা অসি ঙাক্না চৎপা তাই. . . . অমসুং অতোপ্পা লম্বী অমনা পুম্নমক অসিগা লোইননা তীকা থাদোকপা হায়বা অসিনা শাফনা লৈনবগী লম্বী অমনি.
 . . মসিগী মতাংদা খন্থবিয়ু।
কিশোরিলাল – হোয়প্রধান মন্ত্রী- কিশোরিলালজী ৱাফম অমতা হংজগে।
কিশোরিলাল – হায়বিয়ু সর।
প্রধান মন্ত্রী - অদোমগা কনাগুম্বগা ৱারী শাবা মতমদা অদোমনা মখোয়দা খঙহন্নবা করম্না হোৎনবগে?
অদোমনা মীয়ামদুদা থাজহন্নবা হোৎনবরা নত্ত্রগা তোকঙাশিং অদু শন্দোকপদা য়াওশিনবরা?
কিশোরিলাল- করি হায়না থাজহনগনি… মীয়াম অদুগী মশিংনা য়ামখৎলক্লবদি ঐহাকসু অদুমক অকিবা পোকই সর।
প্রধান মন্ত্রী- য়েংঙু কিশোরিলালজী ঙসি ঐহাক্না অদোমগা ৱারী শাজরি, অদোম ঐগী মরূপনি।
কিশোরিলাল – হোয় সর।
প্রধান মন্ত্রী - অদোম অকিবা পোক্লোইদবনি অমসুং মীওইশিং অদুদগীসু অকিবা অদু মাংহনবিগদবনি।
মাংহনবিগনিকো?
কিশোরিলাল- হোয় সর শোইদনা মাংহঞ্জগনি সর, মীয়ামদগী অকিপা শোইদনা মাংহনগনি।
ঐহাক ইশাসু তীকা থাদোকচগনি।
প্রধান মন্ত্রী- তোকঙাদা পুক্নিং চংবিরুগনু।
কিশোরিলাল- হোবপ্রধান মন্ত্রী- অদোমনা খংবিরিবা অদুনি ঐখোয়গী বিজ্ঞানিকশিংনা য়াম্না ৱানা হোৎনদুনা বেক্সিন অসি পুথোক্লিবনি।
কিশোরিলাল – হোয় সর।
প্রধান মন্ত্রী- চই চুপ্পা অহিং নুংথিল খাইদনা মকোক থোংবা বিজ্ঞানিক কয়ানা থবক অসি পাঙথোকখি মরম অসিনা ঐখোয়না সাইন্সতা অমসুং বিজ্ঞানিকশিংদা থাজবা থমগদবনি।
অসুগা তোকঙা শন্দোক্লিবশিংদা য়েংঙসু অসুক য়াম্বা মীওইশিং অসি বেক্সিন কাপ্লবা ঙাক্তনি করিসু খুদোংথিবা থোকখিদে হায়না হায়বা তাই।
কিশোরিলাল- হোয়প্রধান মন্ত্রী- অমসুং ঐখোয় ইশাবু তোকঙাশিংদগী য়াম্না লাপ্না লৈ, খুঙ্গংশিংবু কনসি।
কিশোরিলাল- হোয়প্রধান মন্ত্রী- অমসুং রাজেশ, কিশোরিলাল, নখোয়গুম্বা মরূপশিংদা হায়জনীংবদি অদোমনা ইশাগী খুঙ্গংদা নত্তনা অতোপ্পা খুঙ্গংশিংদসু হায়রিবা তোকঙাশিং অসি থিংবিয়ু অদুগা ময়ামদা ঐহাক্কা ৱারী শান্নরে হায়না পাউদমবিয়ু।
কিশোরিলাল- হোয় সর।
প্রধান মন্ত্রী- মখোয়দা হায়বিয়ু… ঐহাক্কী মিং পনবিয়ু।
কিশোরিলাল- হোয় সর হায়জগে অমসুং মীয়ামদা ময়েক শেংনা তমজগে অমদি ঐহাক ইশাবু তীকা কাপথোকচগে।
প্রধান মন্ত্রী- অদোমগী খুঙ্গং পুম্বগী মীয়ামদা ঐহাক্কী মাইকৈদগী য়াওফ-পাউজেল পীজরি।
কিশোরিলাল- হোয় সর।
প্রধান মন্ত্রী- অমসুং ময়ামদা মখোয় মশাগী মতম য়াওরকপদা…. . কিশোরিলাল – হোয়…প্রধান মন্ত্রী- শোইদনা বেক্সিন কাপথোকপিয়ু হায়না হায়বিয়ু।
কিশোরিলাল- শোইদনা হায়জগে সর।
প্রধান মন্ত্রী- ঐহাক্না পামজবদি খুঙ্গংগী ইচে-ইচল অমসুং ইমাশিংনা য়ারিবা মখৈ মসিদা য়াওশিনবা অসিনি।
কিশোরিলাল- হোয় সরপ্রধান মন্ত্রী- থবক অসিদা মখোয়বু হেন্না হেন্না য়াওশিনহনবা অমসুং মখোয়গা মীৎনা শিংনা থবক পাঙথোকমিন্নবা অসিনি।
কিশোরিলাল- হোয়প্রধান মন্ত্রী- করিগুম্বা মতমদা ইচে-ইচল, ইমা-ইবেনশিংনা হায়বদা হেন্না য়ারকপা য়াওরিবনি।
কিশোরিলাল- হোয়প্রধান মন্ত্রী- অদোমগী খুঙ্গংনা তীকা থাদোকপা মপুং ফারকপদা ঐঙোন্দা পাউ খংহনবিরক্কদ্রা?
কিশোরিলাল- হোয়, খংহঞ্জগনি সর।
প্রধান মন্ত্রী- শোইদনা খংহনবিরক্কদ্রা?
কিশোরিলাল- হোয় খংহঞ্জগে।
প্রধান মন্ত্রী- য়েংঙু ঐহাক্না অদোমগী চিথি ঙাইজরমগদৌরিবনি।
কিশোরিলাল- হোয় সর।
প্রধান মন্ত্রী- য়াম্না ফরে, রাজেশজী, কিশোরজী হন্না হন্না থাগৎচরি।
অদোমগা ৱারী শান্নবগী তাঞ্জা অমা ফংজরে।
কিশোরিলাল- অদোমনা ঐখোয়গা ৱারী শাবা ফংহনবিবগীদমক্তা থাগৎচরি সর।
অদোমবুসু হন্না-হন্না থাগৎচরি।
মরূপশিং, করিগুম্বা কোরোনাগী মতম অসিদা ঐখোয়গী ভারতকী খুঙ্গংগী মীওইশিংনা, ঐখোয়গী উমং-ৱামংদা খুন্দারিবা ত্রাইবেল ইচিল-ইনাওশিংনা মতৌ করম্না মাগী মাগী অঙম্বা থাক্তা খঙহৈবশিংদু উৎথোকপগে হায়বা অদু মতম অমদা মালেম অসিগী ওইনা কেস স্তদীগী হীরম অমা ওইররগনি।
খুঙ্গংগী মীওইশিংনা ক্বারেন্তিন সেন্তরশিং শারি, মফম মফম অদুগী তঙাই ফদবশিংগী মতুং ইন্না কোবিদ প্রোতোকল শেম্মি।
খুঙ্গংগী মীওইশিংনা কনাবুসু চরা হেলহনদ্রি, লৌগী থবকসু লেপ্পা লৈত্রি।
অনকপা সহরশিংদা শঙ্গোম অমসুং মনা-মশিং অদুমক য়ৌহল্লি অসুম্না মখোয় মশাতা নত্তনা অতৈবুসু মতেং পাংলি।
মতৌ অসুম্না বেক্সিনেসনগী মাইকৈদসু চংশিনগদবনি।
ঐখোয় ভাব তাবা তাই অমসুং মখোয়সু ভাব তাহনবা তাই।
খুঙ্গংগী মীওই খুদিংমক তীকা থাদোক্কদবনি – মসি খুঙ্গং পুম্নমক্কী পান্দম ওইবিগদবনি।
নীংশিংঙু, ঐহাক্না নখোয়দা অখন্ননা হায়নীংবদি….
নখোয় নশাদা ৱাহং অমা হংজৌ– মীপুম খুদিংমক মাই পাকপা পাম্মি অদুবু মাই পাক্নবা মন্ত্র অসি করিনো?
মাইপাক্নবগী মন্ত্র অদুদি লেপ্পা লৈতবা হায়বা অসিনি, অদুনা ঐখোয়না পোত্থরোইসু, অরানবদা থাজরোইসি।
ঐখোয়না লেপ্তনা হোৎনবা তাই…কোরোনাবু মাইথিবা পীগদবনি।
ঐগী নুংশিরবা ইরৈবাকচাশিং ঐখোয়গী লৈবাক্তা নোংজু পন্থা য়ৌশিল্লক্লে।
নোং চুরকপা হায়বা অসি ঐখোয়গীতা নত্তে মসি তুংগী মীরোনশিংগীসুনি।
নোংগী ঈশিং অসি লৈনুংদসু য়োকশিল্লি মসিনা লৈনুংগী ৱাতর লেবেল হেনগৎহল্লি।
মরম অসিনা নোংগী ঈশিং য়োকশিনবা হায়বা অসি লৈবাক্কী শেবা তৌবা মখল অমনি হায়না লৌজৈ।
ময়াম্নসু হেন্না খঙবিরম্লগনি হায়না খঞ্জৈ মদুদি ঐখোয়গী ইক্তা অসিগুম্বা পুন্যগী মশক ওইরবা থবক অসিবু মাগী মথৌদাং অমা ওইনা লৌদুনা পাঙথোকপা কয়া লৈরি।
উত্তরাখন্দগী পৌরি গরৱালদগী সৎচিদানন্দ ভারতজী অসি অসিগুম্বা মীওই অমনি।
ভারত্তিজী অসি ওজা অমনি।
মহাক্না মহাক্কী থবকশিংগী খুত্থাংদা মীওই কয়াদা অফবা এজুকেসন পীরি।
ঙসিদি মহাক্না কন্না হোৎনবনা মরম ওইরগা পৌরি গরৱালগী উফ্রৈনখালগী মফমদা ঈশিংগী অৱাবা চাউনা মায়োক্নরম্বা অদু কোকহনবা ঙমখ্রে।
মীয়াম্না ঈশিংগী অৱাবা থেংনরম্বা অদু ঙসিদি চহি চুপ্পা ঈশিংগী সপ্লাই লেপ্তনা লাক্লে।
মরূপশিং চীংগী লমশিংদা ঈশিং য়োকশিনবগী চৎনবী অমা মহৌশাদগী লৈরক্লি, মসি চালখাল হায়না কৌই।
হায়বদি ঈশিং তুংশিন্নবা অচৌবা কোম অমা তৌবনি।
হায়রিবা মওং অসিদা ভারত্তিজীনা অনৌবা মওং অমা শেমজিনবনি।
মহাক্না পুখ্রি অপিকপা অমসুং অচৌবা কয়া তৌখি।
মসিনা মরম ওইরগা উফ্রৈনখানগী চীংশিং অদু ইশং শংহনবতা নত্তনা মীয়ামনা থক্নবা ঈশিংগী খুদোংচাদবা থেংনরম্বা অদুসু কোকহল্লে।
ভারত্তিজীনা অসিগুম্বা ঈশিংগী পুখ্রি লিশিং ৩০ হেন্না তৌখ্রবনি মসি তাবদা নখোয় শোইদনা অঙকপা পোক্লমগনি।
ঙসিসু মহাক্না থবক অসি লেপ্তনা চত্থরি অমসুং মীওই কয়াদা ইথিল পীরি।
মরূপশিং মতৌ অসুম্না য়ু. পি. গী বন্দা জিলাগী অন্ধব খুঙ্গংগী মীয়াম্না অনৌবা মওং অমা পুথোক্লি অমদি মদুগী নীংথিরবা মমিং অমা থোল্লি – ‘লৌবুক্কী ঈশিংনা লৌবুক্তা, খুঙ্গংগী ঈশিংনা খুঙ্গংদা’ হায়না কেম্পেন অমা হৌদোকখি।
কেম্পেন  অসিগী মখাদা খুঙ্গংগী লৌফম কয়াদা ৱাংলা ৱাংলবা লৌরি কয়া খাগৎলি।
মসিনা নোংগী ঈশিংশিংবু লৌবুক্তা তুংশিনহল্লি, অমসুং লৈনুংদা চংহল্লি।
মখোয়না হৌজিক লৌবুক্কী লৌরিশিং অসিদা উপাল থানবগী থৌরাংসু তৌরি।
হায়বদি লৌমীশিং অসিনা হৌজিক – ঈশিং, উপাল অমসুং শেল অহুম অসি ফংজগদৌরে।
অফবা থবক অসিনা খুঙ্গং অসি মীয়াম্না পাক শন্না মশক খঙনরে।
মরূপশিং, হায়রিবশিং অসিদগী ঐখোয়না ইথিল লৌদুনা ঐখোয়সু ঐখোয়গী অকোইবদা অঙম্বা থাক্তা হোৎনদুনা ঈশিং তুংশিন্নবা হোৎনরসি।
নোংজু পন্থাগী অসিগুম্বা মরুওইবা মতম অসিগী খুদোংচাবা ঐখোয়না মাংহল্লোইদবনিঐগী নুংশিজরবা ইরৈবাকচাশিং, শাস্ত্রদা অসুম্না হায়–“নাস্তী মুলম অনৌশাধম” হায়বদি লমদম অসিদা হীদাক্কী মতীক য়াওদবা পাম্বী অমত্তা লৈতে!
ঐখোয়গী অকোইবদা অসিগুম্বা পাম্বী কয়ামরুম হৌরি অদুবু মখোয়গী মরমদা খংদবনা অয়াম্বনি!
নৈনিতালদগী পরিতোশ কৌবা মরূপ অমনা হীরম অসিমক্তদা চিথী অমা ঐঙোন্দা ইবীরকই।
মহাক্না নিংথৌ খোংলি অমদি অতৈ মনা মশিং কয়ামরুমদা হীদাক্কী ওইবা অঙকপা মতীক কয়া য়াওই হায়বসি কোরোনা লাক্লবা মতুংদা খংলকই হায়না তাকপীরকই।
পরিতোশনা ঐঙোন্দা হায়বীরকপা অসি ঐগী মন কী বাত্তা হায়রিবা ৱাফম অসি পনবীদুনা ইশাগী অকোইবদা লৈরিবা মনা মশিংগী মরমদা খংজিনবীয়ু অদুগা অতোপ্পাশিংদা মদুগী মরমদসু হায়বীয়ু হায়বনি।
তশেংবদি মসি ঐখোয়গী মহৌশাদগী লৈরক্লবা মচাক মরল ঙাক্তনি, মসি ঐখোয়না য়োকখৎপীগদবনি।
হীরম অসিদা মধ্য প্রদেশকী সতনা হায়বা মফম অদুদগী শ্রীমান রামলোতন কুশৱাহাজীনসু য়াম্না থাগৎনিংঙাই ওইবা থৌদাং অমা য়াবীরি।
রামলোতনজীনা মহাক্কী লৌবুক্তা লমদমদুগী ওইবা ম্যুজিয়ম অমা শেম্মী।
হায়রিবা ম্যুজিয়ম অসিদা মহাক্না হীদাক লাংথক্কী পাম্বী অমদি মরু চা কয়া খোমজিন্দুনা থম্মী।
মসি মহাক্না অনকপা অমদি অরাপ্পা মফম কয়াদগী লৌরুরগা থম্বনি।
মসিগী মথক্তা মহাক্না চহি খুদিংগী মখল মথেল কয়ামরুমগী ইঞ্ছাং নাপী থাই।
রামলোতনজীগী অসিগুম্বা ইংখোল লমদমদুগী ওইবা  ম্যুজিয়মদুবু য়েংবা মীওই কয়া লাকই, অদুগা মদুদগী মখোয়না তমজবা য়াবা কয়াসু তমখি।
তশেংনমক মসি য়াম্না ফবা চাংয়েং অমনি।
মসি লৈবাক্কী তোঙান তোঙানবা মফমশিংদা পাকথোকপা য়াই।
মসিনা অদোমগী শেন্দান লম্বীগী অনৌবা পাম্বৈ অমা পীবা য়াই।
অতোপ্পা কান্নবা অমনা লমদমদুগী হীদাক কান্নবা মনা মশিংগী খুত্থাদং অদোমগী মফম অদু মীপুম খুদিংমক্না মশক খংনরকপা য়াই।
ঐগী নুংশিজরবা ইরৈবাকচাশিং, ঙসিদগী নুমিৎ খরনিগী মতুংদা হায়বদি জুলাই ১দা ঐখোয় নেসনেল দোক্তর দে পাংথোক্লগনি।
হায়রিবা নুমিৎ অসি লৈবাক অসিগী অথোইবা দোক্তর অমদি স্তেস্তমেন দা. বি. সি. রোয়গী মপোক কুমওন্দা কত্থোকচবনি।
কোরোনাগী মতমসিদা ঐখোয় পুম্বা দোক্তরশিংনা য়াবীরিবা থৌদাংশিংগীদমক লমন তোল্লবনি।
ঐখোয়গী দোক্তরশিংনা থৱাই খুবাক্তা হাপতুনা ঐখোয়গী সেবা তৌবীরিবনি।
মরম অদুনা হন্দক্কী নেসনেল দোক্তর দে অসি অমুক্কসু হেন্না মরু ওইরিবনি।
মরূপশিং মেদিসিনগী তাইবংদা খ্বাইদগী হেন্না ইকাই খুম্ননিংঙাই ওইরিবশিংগী মনুংদা হিপোক্রেতস অমনা হায়:   “হ্বেয়রিবর দি আর্ত ওফ মেদিসিন ইজ লব, দ্যর ইজ ওলসো এ লব ওফ হ্যুমেনিতী।
”হায়বদি আর্ত ওফ মেদিসিনদা নুংশিজরবিদি মীওই সমাজবুসু নুংশিজবা ঙমগনি”দোক্তরশিংনসু অসিগুম্বা নুংশিবগী ৱাখলদুনা ঐখোয়গী শেবা তৌবা ঙম্লিবনি।
মরম অদুনা ঐখোয়নসু অদুক্কী মতিক নুংশিনা মখোয়বু থাগৎপা অমসুং পুক্নিং থৌগৎপীবা হায়বসি ঐখোয়গী থৌদাংনি।
তৌববুদি ঐখোয় লৈবাক অসিদা দোক্তরশিংগী মতেং পাংনবগীদমক মাংজিল থাদুনা চোংথোকপীরকপা মীওই কয়াবুসু লৈ।
অসুম্না চোংথোকপীরকপশিংগী মনুংদা শ্রীনগরদগী তারিক অহমদ পতলু হায়বা মীওই অমনা দাল পাত্তা হীগী এম্বুলেন্স সর্ভিস হৌদোকখি।
মহাক হাউসবোতকী মপুনি।
মশামক কোবিদ-১৯গা লান্থেংনরবা মীওইনি।
মসিনা মরম ওইরগা এম্বুলেন্স সর্ভিস হৌদোকখিবগী ইথিল অসি ফংখিবনি।
মীয়াম্না এম্বুলেন্স অসিগী মতাংদা খংনবা কেম্পেন অমসু পাংথোক্নবা শেম শারে অদুগা এম্বেলেন্স অসিদগী লেপ্পা লৈতনা মীয়াম্না মাস্ক উপিনবা অমসুং তঙাইফদবা চেকশিন থৌরাংশিং লৌখৎপীনবা লাওথোক্লি।
মরূপশিং দোক্তর দেগা লোইননা জুলাই ১ অসি চার্তর একাউন্তেন্তস দে হায়নসু পাংথোক্নৈ।
ঐহাক্না চহি খরগী মমাংদা ঐহাক্না গ্লোবেল লেভেল ইন্দিয়ন ওদিৎ ফর্মশিং খুদোল ওইনা লৈবাক অসিগী চার্তর একাউন্তেন্তসতগী নীজখিবনি।
ঙসি মদি ঐহাক্না নৌহৌননা নিংশিংজরি।
শেন্মীৎলোন্দা অমোৎপা লৈতনবা চার্তর একাউন্তেন্তসনা অফবা অমদি পোজিতিব ওইবা থৌদাং অমা লৌবা য়াই।
ঐহাক্না চার্তর একাউন্তেন্ত পুক্নমক্কা লোইননা মখোয় মখোয় ইমুং মনুং পুম্বসু য়াইফ-পাউজেল পীজরি।
ঐগী নুংশিজরবা ইরৈবাকচাশিং, কোরোনাগী মায়োক্তা ভারতনা লান্থেংনরিবা অসিগী তোপ তোপ্পা মশক অমা লৈজৈ।
লান্থেং অসিদা ভারতকী মীওই খুদিংমক্না মাগী মাগী ওইবা থৌদাং য়ারি।
ঐহাক্না মন কী বাত্তা মসি তত্তনা পল্লিবনি।
অদুবু মীওই খরনা মখোয়গী মরমদা কা-হেন্না খন্নদনবা হায়রকপা ফাওবা য়াওখ্রে।
বেঙ্ক স্তাফ, ওজাশিং, পীক্না করবার তৌজবা নত্ত্রগা দুকান ফম্ব মীওইশিং, দুকান্দা থবক তৌবা মীওইশিং, পোৎফম ফম্বা, সিক্যুরিতী ৱাচমেন, পোস্তমেন অমসুং পোস্ত ওফিস্তা থবক তৌবা মীওই ওইগেরা তশেংবদি লিস্ত অসি য়াম্না শাংখ্রে…মীওই খুদিংমক্না মাগী মাগী থৌদাং লৌরি।
তোঙান তোঙান লেভেলদা মশিং থীঙমদ্রবা মীওই কয়ানা সরকারগী অমসুং এদমিনিস্ত্রেসন্দা থৌদাং য়ারি।
মরূপশিং ভারত সরকারগী সেক্রেতরী ওইরম্বা গুরুপ্রশাদ মোহাপাত্রজীবু ময়াম্না খংনরমগনি।
ঙসিদি ঐহাক্না মন কী বাত অসিদা মহাক্কী মরমদা খজিক্তং পনজগে।
গুরুপ্রসাদজী কোরোনানা নারুরে, হোস্পিতালদা এমিৎ তৌখি অদুগা মহাক্না মফম অদুমক্তদা মহাক্কী মথৌসু পাংথোকখি।
মহাক্না লৈবাক অসিগী ওক্সিজেন পুথোকপা হেগৎনবা অমসুং অরাপ অরাপ্পা মফমশিংদা য়ৌহন্নবা অহিং নুংথিল খাক্তনা হোৎনখি।
মাইকৈ অমরোমদা কোর্তকী থবক, মিদিয়াগী প্রেসর অমুক্তদা লান্থেং কয়া মায়োক্নবা তাখি অদুবু মহাক্না নারিঙৈ মনুংদা থবক লেপখিদে।
মহাক্না ওক্সিজেন শিজিন্নদুনা লৈরিঙৈদা ভিদিও কনফরেন্স য়াওদনবা হায়রবসু নমদুনা য়াওখি।
মসিনা মহাক্না লৈবাক অসিগীদমক কয়াম খনজবগে হায়বদি তাক্লি।
মহাক্না হোস্পিতালগী ফমুংদা লৈজরবসু লৈবাক অসিগী মীয়ামদা ওক্সিজেন য়ৌহন্নবা শিল লাংবা লেপখিদে।
মহাক্কুম্বা কর্মায়োগী অমা মাংজবা হায়বসি ঐখোয়গী লাইবক থীবনি; কোরোনানা মহাকপু ঐখোয়গী ইরক্তগী নমদুনা লৌশিনখিবনি।
ঐখোয়না মখোয়গী মরমদা অমুক্তা খন্নদ্রিবা মীওই লিশিং কয়া লৈরি।
মখোয় পুম্বগী মফমদা ইকাই খুম্নবা উৎচবা হায়বসি কোবিদকী প্রোতোকোল মপুংফানা ঙাকপা অমদি ভেক্সি শোইদনা কাপ্পা হায়বসিনা ওইগদৌরিবনি।
ঐগী নুংশিজরবা ইরৈবাকচাশিং, মন কী বাতকী খ্বাইদগী নুংঙাইবদি নখোয়না ঐঙোন্দগী হেন্না শরুক য়াবা অসিনি।
মাইগোবতা চেন্নাইদগী আর.
গুরুপ্রসাদজীনা ইবীরকপা পোস্ত অমা ঐহাক্না উজৈ।
মহাক করি ইবগে হায়বদি খংবদা নখোয়সু অপেনবা পোক্কনি।
মহাক্না মহাক অসি “মন কী বাতকী প্রোগ্রাম” চাং নাইনা তাবা মীশক অমনি হায়না ফোঙদোকপীরকই।
গুরুপ্রসাদজীগী পোস্ত অদুদগী লাইন খরা ঐহাক্না লৌখৎচগে।
মহাক্না ইবীরকই মদুদি -  “অদোম্না তমিল নাদুগী মরমদা পনবা খুদিংগী ঐহাক্না পুক্নিং চংবা অশুম হেনগৎলকই।
অদোম্না তমিল নাদুগী তমিল লোন অমসুং তমিল কলচরগী থোইদোক হেন্দোকপা, তমিল হরাও কুহ্মৈশিং অমসুং মরুওইবা মফমশিংগী মতাংদা খন্নবীখ্রে”।
গুরুপ্রসাদজীনা মখাতানা ইরম্মি মদুদি – “মন কী বাত্তা” অদোম্না তমিল নাদুগী মীয়ামগী মাই পাকখিবশিংগী মতাংদসু পনবীখ্রে।
অদোম্না থিরুক্কুরলবু নুংশিজবা অমদি থিরুভল্লুভরজীবূ ইকাই খুম্নজবা অসিদা করিবু হায়গনি!
মরম অদুনা অদোম্না “মন কী বাত্তা” তমিল নাদুগী মরমদা হায়বীরকপা পুম্নমক অদু খোমজিনজরগা ঐহাক্না ই-বুক অমা শেমজরে।
মসিগী মতাংদা অদোম্না অদোম্না ৱাফম খরা থম্বীগদ্রা অদুগা নমো এপতা রিলিজ তৌবীগদ্রা?
থাগৎচরি।
‘গুরুপ্রসাদজীগী চিথীনি ঐহাক্না পাজরিবসি’।
গুরুপ্রসাদজী অদোমগী পোস্ত অসি পাবদা য়াম্না নুংঙাইবা ফাওজৈ।
অদোমগী ই-বুক্তা অতোপ্পা পেজ অমগা হাপচিনবীরো- নান তমিলকলা চারাকিন পেরিয়ে অভিমানি।
নান উলগতলয়ে পলমায়ান তমিল মিলিয়ন পেরিয়ে অভিমানি।
খোন্থোক্কী অশোইবদি লৈরম্বা য়াই অদুবু ঐহাক্না হোৎনবা অমদি নুংশিবদি কৈদৌনুংদা ময়েং তারোই।
গুরুপ্রসাদজীদা ঐহাক্না হায়খিবগুম তমিল ঙাংদবা মীওইশিংদা ঐহাক্না করিগুম্বা খরা থমজগে - ‘ঐহাক তমিলগী নাৎপু য়াম্না খোইদাজবা মীশক্নি।
ঐহাক মালেমসিগী খ্বাইদগী লিরবা লোন ওইরিবা তমিলবু পামজবা মীশক্নি”।
মরূপশিং মালেমগী খ্বাইদগী লিরবা লোন অসি ঐখোয়গী লৈবাক্তগী ওইবনা ভারতমচা খুদিংমক্না চাওথোকচগদবনি।
গুরুপ্রসাদজী অদোমগী হোৎনজমন অসিনা ঐঙোন্দা অনৌবা অশা অমা পীরে।
ঐহাক্না ‘মন কী বাত’ পাংথোকপা খুদিংগী ঐহাক্কী পোইন্ত খুদিংমক য়াম্না চম্বা মওংদা ফোঙদোকই।
মসি মদুগী শরুক অমনি হায়বা ফাওবা ঐহাক্না খংখিদে।
অদোম্না ঐখোয়গী অরিবা ৱারী ৱাতাই খুদিংমক খোমজিনবীরিবা অদু ঐহাক্না অমুক্তা নত্তনা অনিরক পারে।
গুরুপ্রসাদজী ঐহাক্না অদোমগী লাইরিক অসি শোইদনা নমো এপতা অপলোদ তৌজগনি।
তুংগী খোংচৎকীদমক য়াইফ-মঙ্গল পীজরি।
ঐগী নুংশিজরবা ইরৈবাকচাশিং, ঙসিদি ঐখোয় কোরোনাগী অৱাবা অমদি মসিদগী চেকশিন্নবগী মতাংদা ৱাফম কয়া থমখ্রে অমদি লৈবাক অসিগী অমদি লৈবাক অসিগী মীয়ামগী মাই পাকপাশিংগী মতাংদসু পনজখ্রে।
হৌজিক অমুক অচৌবা তাঞ্জা অমা অমুক য়ৌশিল্লক্লে।
ওগস্ত ১৫ য়ৌশিল্লক্কদৌরে।
নিংখাতম্বগী চহি ৭৫ শুবগী অম্রিত মহোতসব অসি ঐখোয়গীদমক্তদি য়াম্না মরুওইবা ঈথিল অমনি।
নিংতম লান হায়বসি লৈবাক্কীদমক্তা থৱাইনা পোন্থা পীখিবা মীওইশিংগী ৱারীনি, নিংতম্লবা মতুংগী অসিগুম্লবা মতম অসি ঐখোয়না লৈবাক্কীদমক্তা হিংলিবা কাংবুগী ৱারী শেমগদবনি।
ঐখোয়গী মন্ত্রদি – ইন্দিয়া ফর্স্তনি।
ঐখোয়গী ৱারেপ খুদিংমক ঐখোয়গী য়ুম্ফম পুম্নমক – ইন্দিয়া ফর্স্ত ওইগদবনি!
মরূপশিং, অম্রিত মহোসব হায়বা অসিদা লৈবাক অসিগী অপুনবা পান্দম কয়া য়াওরি।
খুদম ওইনা হায়রবদা ঐখোয়না ঐখোয়গী নিংতম লান্মীশিংবু নিংশিংদুনা মখোয়গা মরী লৈনবা পুৱারীশিংবু নৌহৌননা হিংগৎহনবনি।
নিংশিংবীরম্বা য়াই মন কী বাত অমদা ঐহাক্না নহা ওইরিবশিংদা নিংতম লান্দা পুৱারী ইদুনা রিসর্চ তৌনবা আপীল তৌজখি।
মসিগী পান্দমদি হৈথোই শিংথোইরবা নহাশিং নহাশিং থোকপিরক্তুনা নহাশিংগী অনৌবা ৱাখল্লোন পুথোকপীরকপা অনৌবা পাঙ্গলগা লোইননা ইবীরকপা হায়বসিনি।
ঐহাক্না নুংঙাইজরিবদি থবক অসিগীদমক্তা তেল্লবা মতম অসিদা নহারোল লিশিং অনি চামঙা হেনবনা থোকপীরকই।
পুক্নিং চিংশিন্নীঙাই ওইরবা ৱাফমদি ১৯ – ২০শুবা চহিচাগী লানগী ৱাফমদা ময়াম্না লান ওইনা চম্না খন্নরম্বা ৱাফমনি।
অদুবু নুংঙাইরিবদি ২১শুবা চহিচা অসিগী মরূপশিংনা ১৯ অমদি ২০শুবা চহিচাগী নিংতম লানবু মীয়াম মাংদা থম্নবা থৌদাং লৌরি।
মখোয় পুম্বনা হায়রিবশিং অসি মাইগোবতা থাবীরকই।
হিন্দী, ইংলিশ, তমিল, কনারা, বেঙ্গলি, তেলুগু, মরাথী- মলায়ালম, গুজরাতীনচিংবা লৈবাক অসিগী তোঙান তোঙানবা লোন্দা নিংতম লানগী মরমদা ইগদৌরি।
খরা অমনা নিংতম লানগী মতাংদা, খরা অমনা নিংতম লান থোকখিবা মফমশিংগী মতাংদা অদুগা কনাগুম্বা অমনা ত্রাইবেল নিংতম লান্মীশিংগী মতাংদা ইরি।
ঐহাক্না ময়ামদা হায়জনিংবদি অম্রিত মহোসব অসিদা য়াওবা য়াবা মওং অমদা হেক্তা য়াওবীয়ু।
ঐখোয়গী লাইবক ফবদি নিংতম্বগী ৭৫শুবা চহিগী কুহ্মৈ অসি হকথেংননা য়াওবা মীশক হায়বদু ওইগদৌরে।
মরম অদুনা মথংগী মন কী বাতকী উনবদদি ঐখোয় অম্রিত মহোসবকী মতাং অমদি মদুগী থৌরাংগী মতাংদা ৱারী শান্নরগনি।
ময়াম পুম্নমক হকচাংফনা লৈবীয়ু, কোরোনাগা মরী লৈনবা পথাপশিং ঙাক্না মাংলোমদা চৎপীয়ু লোইননা অনৌ অনৌবা থৌওং কয়াগা লোইননা লৈবাক অসিগী থৌনা হাপকৎপীয়ু।
য়াইফ-পাউজেল অসিগা লোইননা পুম্নমকপু হন্না হন্না থাগৎচরি!

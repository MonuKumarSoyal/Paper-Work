ঐগী নুংশিরবা ইরৈবাকচাশিং, খুরুমজরি!
মন কী বাত অসি হৌজিক চহি ২০২০গী তঙ্খাই চনশিল্লকখ্রে।
মরক অসিদা ঐখোয়না ৱাফম কয়া নৈনখ্রে।
মালেমগী লাইচৎ লাকপদগী মীয়াম পুম্বা অৱা চৈথেং নংনরে; মরম অসিনা হিরম অসিদা খরা হেন্না নৈনবা হায়বসি মশানা তাবনি; অদুবু হন্দক মরক্তি মীয়ামনা ৱাফম অমা তত্তনা শোন্নরি, মদুদি “চহি অসি করম্বা মতমদা লোইখিগনি!
” মরূপ মশেল ফোন্দা ৱারী শানবদসু হৌবদগী হৌনা হায়নরি “মসিগী চহি অসি থুনা লোইখ্রিদ্রিবা করিগীনো?
” কনানা মরূপশিংদা ইরি চহি অসি ফত্তে।
কনানা হায়রি ইং ২০২০ অসি অফবা চহি নত্তে।
তশেংনা হায়রবদা মীপুম খুদিংমক্না চহি অসি থুনা লোয়খিবা পাম্নরি।
মরূপশিং, মরক মরক্তা ঐনসু খল্লি মসিবু করিগীনো!
ঙাংনরিবশিং অসি মরম খরদি লৈ।
থা ৬-৭কী মমাংদদি কোরোনাগী অৱাবা অসি লাক্কনি অদুগা মসিগা লান্থেংনরিবা অসি কুইনা চংগনি কনানা খঙগনি, অৱাবা অসিমদি লৈরে অদুগী মথক্তা লৈবাক অসিদা নুমিৎ খুদিংগী শিংনবা কয়া লাক্লি।
নুমিৎ খরনিগী মমাংদা লৈবাক্কী নোংপোক থংবা সমুদ্র খোংবান্দা সাইক্লোন অম্ফান লাকখ্রে, নোংচুপ থংবা খোংবান্দনা সাইক্লোন নিসর্গ লাকখ্রে।
স্তেৎ কয়া অমদা লৌমী ইচিল ইনাও, ইচে ইচলশিংবু কৌজেংনা লান্দারক্তুনা অৱাবা নংহনখি।
অসিদসু নত্তনা লৈবাক্কী মফম কয়াদা য়ুহা মতেক মতেক হারি।
ময়াম অসিগী মথক্তা য়ুমলোন্নবা লৈবাকশিংনা শিংনরক্লিবা কয়া অমনি, পুম্নমক লৈবাক অসিনা মায়োক্নরি।
তশেংনমক মতম অমত্তদা অৱা অনা অশুক য়াম্না লাকপসিদি মমাংদা অমুক্তা তৌখ্রিদ্রি।
অসিদসু নত্তনা অতৈ থৌদোক ৱাথোক মচা মচা কয়া অমসুনি, মীয়াম্না শিংনবা পুম্নমক অসি মায়োক্নরি।
মরূপশিং, অৱাবা খুদোংথিবা কয়া লাক্লি অদুবু হংনীংলিবা ৱাফমদি ময়াম অসিনা মরম ওইরগা ইং ২০২০ অসিবু ফত্তবা চহিনি হায়রগদ্র?
থা তরুক অমদি অসুম্না হৌখ্রে, চহি চুপ্পা অসুম্না অসুম লেল্লদ্র অসুম্বা খনবা অসি চুম্লিব্রা?
নত্তে ঐগী নুংশিরবা ইরৈবাকচাশিং, অসুম্না খনগদবা নত্তে।
চহি অমদা শিংনবা অমা লাক্লবসু, শিংনবা য়াঙ্খৈ লাক্লবসু য়াম্লবসু য়ামদ্রবস চহিদু ফত্তবা চহিনি হায়না লৌবদি য়ারোই।
ভারতকী পুৱারীদা খুদোংথিবা শিংনবা কয়াবু ঙমদুনা হেন্না মঙাল ঙানখিবগী ৱারী লৈরিবনি।
চহি চা কয়া ভারত অসিবু তোঙান তোঙানবা অকি তুজুং পোকহনবা কয়ানা লান্দারকখি: অৱাবা কয়া তাহনখি: মীয়াম্না ভারতকী শক্তম কাইরগনি: চৎনা লোনচৎ মুৎলগনি: হায়না পাখৎনখি।
অদুবু অৱাবা খুদোংথিবা কয়া অসিনা ভারতকী শক্তম অমুক্কা হেন্না মঙাল নাইহল্লক্লি।
মরূপশিং, ঐখোয়না হায়নৈ- ‘শেম্বা হায়বসি লেংদ্রবনি….
শেম্বা হায়বসি লেপ্পা নাইদে’।
ঐনা ঈশৈ অমগী পরেং খরা নীংশিল্লক্লে।
ত্রোং ত্রোং, চ্রোক চ্রোক চেন্থরিবা গঙ্গাগী ইচেলনা করি হায়রি?
চহি চা কয়াদগী চেন্থরক্লিবা, পুন্সিগী মশক ওইরবা ইচেলনি।
মখা তানা অসুম্না শক্লিমাবু কনানা থিংবা ঙমগনি,হোৎনরুবা পুম্নকসু লোয়না মুৎখ্রনি,নুং লৈঙোইগুম্বনা মাগী লম্বী করম্না থিংবা ঙমগনি।
ভারত্তা অচৌবা অৱাবা খুদোংথিবা কয়া লাকখ্রে; চৎখ্রে, অৱাবা খুদোংথিবা কয়াবু নমহৎলদুনা অনৌবা কয়া শেমগৎখ্রে।
অনৌবা সহিত্য কয়া ইখ্রে, অনৌবা কয়াসু থিজিনখ্রে, অনৌবা ৱাখল্লোন কয়াসু পুথোকখ্রে।
মসিনা তাকপদি অৱাবগী মতম অসিদা হিরম খুদিংদা শেম্বগী থবক চত্থরি লোয়ননা ঐখোয়গী চৎন-লোনচৎ অসি অনৌবা ময়োল চোংদুনা মশা মরেং ফন্দোরক্লি।
ভারতনা মতম লৈবা খিবিক্তা অৱাবা খুদোংথিববু মাই পাকপগী কৈরাক ওইনা ওন্থোক্লি।
ৱাখল্লোন অসিগা লোয়ননা ঐখোয়না ঙসিসু অৱাবা খুদোংথিবশিং অসিগী মরক্তা মাংদা চংশিনগদৌরিবনি।
অদোমসু ৱাখল্লোন অসিগা লোয়ননা মাংদা চংশিল্লবদি লৈবাক অসিগী মীয়াম কোতি ১৩০না মাংদা চংশিল্লদি চহি অসিদা লৈবাক অসিগী অনৌবা মিংচৎ পুরকপা চহি ওইরগনি।
চহি অসিদা লৈআবক অসিনা অনৌবা পান্দম ফংবা ঙমগনি, অনৌবা মায়োন্দা পাইবা ঙমগনি, অনৌবা অওনবা মিংচৎ ফংবা ঙমগনি।
ঐহাক্না ইরৈচা কোতি ১৩০গী তৌবা ঙম্বা মীয়াম পুম্নমক্তা অমদি লৈবাক অসিগী ময়ামদগী থোইদোক হেন্দোকপা চৎনবী অসিবু থাজৈ।
ঐগী নুংশিরবা ইরৈবাকচাশিং, ঐখোয়না ফনা য়াম্না ৱারবসু খুদোং থিরবসু ভারতকী চৎন-লোনচৎ ওইজবা থিদবা ৱাখল্লোন অসিনা মীয়ামগী মতেং পাংবগী ইথিল পীরে।
অৱাবা তারবা মতম অসিদসু ভারতনা মালেমগী মতেং পীরি মসিনা ঙসি মারা তপ্পা অমসুং চাউখৎপগী খোংজেলদা ভারতনা লৌরিবা থৌদাংবু অমুকম হন্না কনখৎহল্লে।
মরক অসিদা ভারতনা মালেম পুম্বগী মরূপ ওইবগী ৱাখল্লোন অসিবু মালেম্না শকখঙলি মসিদা নত্তনা মনুং মপাল ফাওনা ৱাংনা খনবা ৱাখল্লোন অমদি মশাগী ঙমখৈ ঙাকপগী ভারতকী থৌনা অমসুং ভারতকী কত্থোকপগী শক্তম্বুসু উবা ফংলি।
লদাখতা ভারতকী লমদা মীৎয়েং চংবশিংদা অকনবা পাউখুম পীখ্রে।
ভারতনা মরূপকী থৌদাং পাংথোকপসু খঙই লোয়ননা য়েংলকপা মীৎয়েংদা মুন্না য়েংদুনা পাউখুম পীবসু হৈ।
ঐখোয়গী থৌনা ফরবা লান্মীশিংনং ঊৎখ্রে মখোয়না অমুক হন্না ভারত ইমাগী মিংচৎ থিবা থবক তৌরক্লরোই।
মরূপশিং, লাদাখতা থৱাই কৎখ্রবা অথৌবা লান্মীশিংগী মফমদা লৈবাক পুম্বনা ইকোক নোন্না খুরুমজরি তৌবীমল খঙবা উৎচরি।
লৈবাক পুম্বনা মখোয়গী লমন তোনশিল্লবনি মীয়ামগী মফমদা ইকোক নোনজরি।
মরূপশিংদুগী ইমুং মনুংদা মখোয়গা কায়নবদা ফাওবা চৈনাখোলদু ঐখোয়দসু ফাওরি।
মখোয়গী থৌনা ফরবা মচাশিংনা কত্থোকপদা মখোয়গী মমা মপা ওইবশিংনা ফাওরিবা চাউথোকচবদু ভারতকীদি থৌনা হাপ্লিবনি।
ময়াম্না খঙবীরিবদুনি মচা থৱাই কৎখ্রবা মমা মপা অদুনা মখোয়গী অপোকপা মচাশিং ইমুংগী অঙাংশিংবু লান্মীদা চংহন্নবগী ৱাফম ফোংদোক্লিবদুনি।
বিহারগী থৱাই কৎখিবা কুন্দন কুমারগী মপাবুংনা ফোঙদোকখিবা ৱাফমশিংদু নাকোংদা ঙংদুনা লৈরি।
মহাক্না মহাক্কী মশুশিং ফাওবা লান্মীদা থাজিনগনি হায়খি।
থৌনা ফবগী ৱাখল্লোন অসি লৈবাক অসি থৱাই কৎখিবা ইমুংশিংগী ৱাখল্লোন্নি।
তশেংনমক মখোয়গুম্বা অহল লমনশিংগী কত্থোকপা অসি ইকাই খুম্ননীংঙাইনি।
ভারত ইমাবু ঙাক শেন্নবগীদমক অচেৎপা ৱাখল্লোন অমগা লোয়ননা থৱাই কৎখিবা পান্দম অদুবু লৈবাক মচা খুদিংমক্কী পুন্সিগী পান্দম ওইগদবনি।
লৈবাক্কী ঙমখৈ ঙাক্নবগীদমক লৈবাক্কী থৌনা হেনগৎহনবা লৈবাক অসিবু হেন্না মতিক চাবা ওইহন্নবা ইরোমদোম লেপচবা ওইবা ঙম্বা অসিনা থৱাই কৎখ্রবশিং অদুগী মফমদা অশেংবা কৎচবা নোনজবা ওইগনি।
ঐঙোন্দা অসামগী রজনিজীনা ইরকই।
নোংপোক লাদাখতা থোকখিবা থৌদোক অদুদগী ঐনা ৱারেপ অমা লৌরে ৱারেপ অদুদি ইরমদমদা শাবা পোত্তমক লৈগনি অসিদসু নত্তনা ইরমদমগীদমক্তা খোলাওসু লাওগনি।
অসিগুম্বা পাউজেল অসি লৈবাক্কী মফম কয়াদগী লাক্লি।
মখোয় মাইকৈ অশোমদা খোং থাংজিল্লোই হায়বা মীওই কয়ানা ঐঙোন্দা চিথী ইদুনা হায়বীরকই।
মতৌ অসুম্না তামিল নাদুগী মদুরাইদগী মোহন রমামুর্তিনা অসুম্না হায়রকই মহাক্না ভারতকী ঙাকশেলগী লমদা ইরোমদোম লেপচবা অদু য়েংবা পাম্মি।
মরূপশিং, নীংখা তমদ্রিঙৈগী মমাংদা ঐখোয়গী লৈবাক অসি ঙাকশেলগী লমদা মালেমগী লৈবাক কয়া মরক্তা মকোক্তা লৈরম্মি।
ঐখোয়গী ওর্দিনান্স ফেক্তরী কয়া লৈরম্মি।
মতম অদুদা ঐখোয়গী তুংদা লৈরম্বা লৈবাক কয়া হৌজিক্তি ঐখোয়গী মাংদা লৈখ্রে।
নীংতমলবা মতুংদা ঐখোয়গী দিফেন্স সেক্তর অসিদা হোৎনগদবা ঐখোয়গী অরিবা এক্সপরিএন্সশিং অদুগী কান্নবা লৌগদবশিং অদু অমত্তা লৌবা ঙমদ্রে।
অদুবু হৌজিক্তি দেফেন্স সেক্তরদা, তেক্নোলোজীগী সেক্তরদা মাংজিল থানবগীদমক ভারতনা কন্না হোৎনরি।
ভারতনা ইরোমদোম লেপচনবগী খোংথাং থাংজিনবা হৌরে।
মরূপশিং, করিগুম্বা খোংজং অমত্তা মীয়াম শরুক য়াদনা মাই পাকপা ঙমদে।
মরম অসিনা ইরোমদোম লেপচবা ভারতকী মাইকৈদসু নাগরিক অমা ওইনা ঐখোয় পুম্নমক্কী কত্থোকপা অমদি থবক পাংথোকমিন্নবা য়াম্না তঙাই ফদে।
অদোম্না লোকেল লৈরবদি মদু লোকেলগীদমক ভোকেলনি।
লৈবাক অসিবু মরা চেৎপা লৈবাক অমা ওইননবা অদোমসু শরুক য়ারিবনি।
মসিসু লৈবাক্কী সেবা তৌবা মখল অমনি।
অদোমনা করিগুম্বা শীনফম অমদা লৈরবসু মফম খুদিংমক্তা লৈবাক্কী সেবা তৌবগী স্কোপ লৈ।
লৈবাক্কী তঙাইফদবা অদু খঙনা তৌরিবা অদু লৈবাক্কী সেবানি।
অদোমগী সেবা অসিনা লৈবাক অসিবু করিগুম্বা অমা নত্রগা অমদা লৈবাক অসিবু মপাঙ্গল পীরিবনি।
মসি ঐখোয়না নীংশিংগদবনি ঐখোয় লৈবাক্না মরা চেৎলবদি মালেমদা মরা তপ্পগী থাজবসু হেন্না হেনগৎকনি।
হায়নবা লৈ, বিদ্য বিবাদয় ধানম মদায়, শক্তি পরেশান পরিপীর্নায় খলস্য সাদো বিপরীতম এতৎ, ঞ্জানা দানয়চ রক্সনয়।
হায়বদি লমচৎনবু ফত্রবদি মহৈসু মী খৎনবদা মরলসু নাপলদা মথৌনাসু অতোপ্পবু অৱাবা পীবদা শিজিন্নৈ।
অদুবু মদুগী ওন্ন-তৈনবদা অফবা মীনা মহৈ অদু লৌশিংগীদমক মরলসু মীগী মতেং পাংনবা অদুগা মথৌনানা মীবু ঙাকপগী থবক্তা শিজিন্নৈ।
ভারতনা মাগী মথৌনা অসি ৱাখল্লোন অসিদা শিজিন্নৈ।
ভারতকী ৱাশক্তি ভারতকী মশাগী ইকাইখুম্নবা অমদি অচৌবগী শক্তমগী ঙাক-শেনবা।
ভারতকী পান্দমদি ইরমদোম লেপচবা ভারত।
ভারতকী চৎন-লোনচৎতি থাজবা অমসুং মরূপ ওইবগী মতৌ।
ভারতকী ৱাখল মরূপ ওইবা নুংশিনবা।
ঐখোয়না পান্দমশিং অসিগা লোয়ননা চংশিনখিগনি।
ঐগী নুংশিরবা ইরৈবাকচাশিং, কোরোনাগী অৱাবা মনুং অসিদা লৈবাক অসি লোকদাউন্দগী অনলোক ফেজতা মপান থোরক্লে।
মসিগী অনলোক মতম অসিদা কনাগুম্বনা ৱাফম অনিদা ফোকস পীরি- কোরোনাবু মাইথিবা পীবা অমসুং শেন্মীৎলোন মপাঙ্গল কনখৎহনবা থৌনা পীবা।
মরূপশিং, ঐখোয়না লোকদাউনদগী হেন্না অনলোক্কী মতম অসি চেকশিনগদবনি।
অদোমগী চেকশিনবা খক্তনা অদোম্বু কোরোনাদগী ঙাকথোকপা ঙমগনি।
মতম লৈবা খিবিক্তা নীংশিংগদবা ৱাফম অমনা অদোমনা মাস্ক উপত্রবা গজ অনিগী অরাপ্পা থমদ্রবা নত্রগা অতোপ্পা চেকশিন থৌরাং লৌখৎত্রবদি নহাক নশাদা নত্তনা অতোপ্পাশিংসু খুদোংথিবা নংহনগদৌরিবনি, মরুওইনা য়ুমগী অঙাংশিং, অহলশিং।
মরম অদুনা ঐনা ঈরৈবাকচাশিংদা হন্না হন্না হায়জরি চেকশিন্দবা তৌবীগনু ইশাগী অমদি অতোপ্পশিংগীদমক খনবীয়ু।
মরূপশিং, অনলোক্কী মতম অসিদা ভারত্তা চহি কয়াদগী লেপলুরা থবক কয়া অনলোক তৌরি।
চহি কয়াদগী ঐখোয়গী মাইলিংগী লম অসি লোকদাউনগী ফিভম,দা লৈম্মি।
কম্মের্সিয়ল ওক্সনগী অয়াবা পীবনা ফিভম অসি পুরা অওনবা অমা পুরক্লে।
নুমিৎ খরনিগী মমাংদা স্পেসকী লমদসু ইতিহাসিক ওইবা অহোংবা অমা অসিগুম্বা অহোংবা অসিনা চহি কয়া লোকদাউনগী ফিভমদা লৈরম্লবা অসি নীংতম্বা ফংহল্লে।
মসিনা ইরোমদোম চেপচনবা ভারতকী খোংজং অসি য়াংহনবদা নত্তনা লৈবাক্কী তেক্নোলোজীদসু খুমাং চাউশিনবা হেনগৎহল্লগনি।
ঐখোয়গী লৌউ-শিংউগী লমদা য়েংলুবদা, লম অসিদসু চহি কয়াদগী লোকদাউন তৌদুনা লাক্লি।
লম অসিসু অনলোক তৌখ্রে।
মসিদগী লৌমীশিংনা মখোয়গী পোত্থোক অদু য়োন্নিংবা মফমদা য়োন্নবগী নীংতমা অদুসু ফংলে লোয়ননা লোনসু ফংবা হেনগৎলে।
অসুম্না ঐখোয়গী লৈবাক অসি অৱাবা খুদোংথিবা মরক্তা অনৌবা ৱারেপ কয়ানা চাউখৎপগী অনৌবা লম্বী য়াৎলরে।
ঐগী নুংশিজরবা ইরৈবাকচাশিং,থা খুদিংগী ঐখোয়না পাউ পারগা তারগা কপনীংবা ফাওহল্লি।
মসিনা ঐখোয়বু ৱাফম অসি নীংশিংহল্লি মতৌ  করম্না ভারত মচা ঐখোয়না অমনা অমগীদমক মতেং পাংনবা শেম শারি, মহাক্না তৌবা ঙম্বা থবকপু তৌনবগীদমক হোৎনরি।
অরুনাচল প্রদেশকী খুঙ্গং অমগী ৱারী ঐহাক্না মীদিয়াদা থেংন্দুনা পাখি।
মফম অসিগী সিবাং জিলাগী মিরেম খুঙ্গংনা অঙকপা থবক অমা পাঙথোকপদগী ভারত পুম্বনা মদু মতৌ তম্নরে।
খুঙ্গং অসিগী মী কয়া মপানদা থবক ইংখাং তৌদুনা লৈ।
কোরোনা লায়চৎ লাকপদগী, মীয়াম অদু খুঙ্গংদা হন্নরক্লে।
মসিদা খুঙ্গংগী মীওইশিংনা হান্নদগী হৌনা খুঙ্গংগী ৱাংমদা ক্বারেন্তাইন তৌনবগী ৱারেপ লৌনখ্রবনি।
মখোয়না খুঙ্গংদগী খরা লাপনা মতম খরাগী ওইবা খাংপোকশঙ ১৪ শারে, মখোয়না খুঙ্গংগী মীশিংনা হল্লক্লবদা নুমিৎ ১৪নি ক্বারেন্তাইন তৌদুনা মফম অদুদা থমগনি।
খাংপোকশঙ অদুদা তোইলেৎ, মৈ, ঈশিং য়াওনা নোংমদা চংদ্রবা য়াদবা পোৎলমশিং ফংহল্লে।
মীরেম খুঙ্গংগী মীওইশিংগী হোৎনবা অমদি অশানবা ৱাখল্লোননা মীয়ামগী পুক্নিং চিংশিল্লি।
মরূপশিং, ঐখোয়গীসিদা হায়নবা লৈ-সমবাহওনা: নজাতিতেভা, সধু অপ্রদতোপি সনকরপোর: পাৱক সপ্রিশতা: সোরভম লনতেত্রামা ||হায়বসি, করপুর অসিনা মৈদা ঙৌরবসু মাগী নুংশিবা মনম কোক্তবগুম অফবা মীগী মগুন অৱাবা তারবা মতমদসু মাংবা লৈতে।
ঐখোয়গী লৈবাক অসিগী শিন্মী ইচিন-ইনাওশিং অসি মসিগী মীৎনা উবা খুদম অমা ওইরে।
হন্দক ঐখোয়না মাইগ্রেন্ত ৱার্কর কয়াগী পুক্নিং থৌগৎনীংঙাই ওইবা ৱারী কয়া পারে। য়ু. পি. গী বারাবঙ্কিগী য়ুমদা হল্লক্লবা শিন্মীশিংনা কল্যানি তুরেলগী মহৌশাগী ওইবা মশক অদুবু অমুক হন্না হল্লহন্নবগীদম থবক তৌবা হৌখ্রে।
তুরেল অদু শেংদোকপগী থবক উবদা অকোয়বগী লৌমীশিং অমসুং মীয়াম থোইদোকনা হরাওনরে।
খুঙ্গংদা হল্লক্লবা মতুংদা ক্বারেন্তাইন সেন্তর, আইসোলেসন সেন্তরদা লৈনা-লৈনা ঐখোয়গী শিন্মী ইচিন ইনাওশিং মখোয়গী হৈশিংবা অদু শিজিন্নদুনা অকোয়বগী ফিভমবু হোংদোক্নবা হোৎনরিবা অসি ওন্থোক্না মমল য়ামখ্রে!
ঐখোয়গী লৈবাক অসিদা অসিগুম্বা ৱারী কয়া ঐখোয় য়ৌরক্তবা লৈরমখিগনি।
অসিগুম্বা থবক কয়া ময়ামগী অকোয়বদা শোইদনা পাঙথোক্লগনি হায়বা ঐহাক্না থাজৈ।
করিগুম্বা ময়াম্না অসিগুম্বা থবক অসি থেংনবিরবদি ঐঙোন্দা শোইদনা ইবীরকউ।
অৱাবা তারবা মতম অসিদা অসিগুম্বা থৌদোক, ৱারী, থবকশিং অসিনা কনাগুম্বদসু থৌনা হাপকনি।
নুংশিরবা ইরৈপাকচাশিং, কোরোনাভাইরস অসিনা ঐখোয়গী পুন্সি মহিংদা অহোংবা কয়া অমা থোরক্লে।
লনদনদা ফোঙবা ফাইনান্সিএল তাইমসতা ঐনা য়াম্না নুঙাইবা আর্তিকল অমা পাখি।
মদুদা ইরিবদি কোরোনাগী মতাংদা শীং,য়াইঙং অমসুং অতোপ্পা মরু মরাংশিং অসি এসিয়াদতা নত্তনা এমেরিকাদসু হেন্না পাম্নরক্লে।
মালেম পুম্বনা হৌজিক পুক্নিং চংলিবা অসি ইম্ম্যুনিতী হেনগৎহনবা অসিদনি, ইম্ম্যুনিতী হেনগৎহনবা অসিগুম্বা পোৎশিং অসি ঐখোয়গী লৈবাক্কা অমুক মরী লৈনরি।
ঐখোয়না অসিগুম্বা কান্নবা অসি অচম্বা অমসুং অরাইবা লোনদা মালেমগী মীয়ামদা লাইনা খঙহন্নবা হোৎনগদবনি, হেদিয়র প্লানেৎ অমা শেম্বদা ঐখোয়গী থৌদাং লৌরসি।
নুংশিরবা ইরৈপাকচাশিং, কোরোনাগী অৱাবা চৈথেং অসি লাক্লমদ্রবদি, ঐখোয়না পুন্সি হায়বা অসি করিনো?
পুন্সি অসি করিগীদমক্নো?
পুন্সি অসি করম্না তৌই হায়বা ৱাফমশিং অসি নীংশিংলমদবা য়াই!
মীওই কয়া অমা মসিনা মরম ওইরগা থৱায় ৱানা লৈরি।
অদুগা তোপ্পা খরানা লোকদাউনগী মনুং অসিদা মতৌ করম্না নুঙাইনা লৈনবা হোৎনগে হায়বা অদু ঐঙোন্দি শিয়র তৌরক্লি।
মীওই কয়া অমনা ইমুং-মনুং পুন্না লৈমিন্দুনা ইন্দোর গেম শান্নমিন্নবগী নুঙাইরবা ৱারী পাউদমলকই।
মরূপশিং, ঐখোয়গী লৈবাক্কী অসিগী ওইবা নাৎকী ওইবা মশান্না কয়া অমা লৈ।
খুদম ওইনা, ময়াম “পচিসী” হায়বা মশান্না অসি তারম্লগনি।
মশান্না অসি তামিল নাদুনা “পল্লানগুদি”, কর্নাতকাদা “এলি গুলি মানে” অমসুং অন্ধ্র প্রদেশতনা “ৱামন গুন্তলু” হায়না খঙনৈ।
মশান্না অসি মখল অমগী স্ত্রেতিজি গেমনি, মসিদা বোর্দ অমা শীজিন্নৈ মসিদা পোলাংগী মওং ওইনা তৌবা কয়া য়াওগনি মদুদা য়াওবা মরুশিং অদু শান্নরোইশিংনা লৌখৎকদবনি।
হায়নবা লৈ মশান্না অসি খা ভারত্তগী খা-নোংপোক এসিয়া অদুগা অমুক মালেম পুম্বদা শন্দোক্কনি।
মরূপশিং হৌজিক্কী মতম অসিদা অঙাং পুম্নমক্না লিন অমসুং কৈরাক্কী মশান্নগী মরমদা খঙদ্রি।
অদুবু মসি ঐখোয় ভারককী নাৎকী ওইবা মশান্ননি হায়বা অদোম খঙবিরবা, মসি “মোকশা পতম” নত্রগা “পরমপাদম” হায়না খঙনৈ।
ঐখোয়গী অরিবা মশান্না “গুত্তা” হায়বা অমসু লৈ।
মশান্না অসি অঙাং অহল পুম্নমক্না শানৈ, মসিগীদমক চাউবা মান্নবা নুং মঙাখক চংঙি অমসুং ঙাইখো!
মসি লৈরবদি অদোম গুত্তা শানবা য়ারগনি!
মসিগীদমক অদোমনা নুঙ অমা লংখৎকনি অমসুং মদুনা তারক্ত্রিঙৈদা লেমহৌরিবা নুঙশিং অদু লৈবাক্তগী লৌখৎকনি।
ঐখোয়গী পুন্সিদা মরু ওইনা ইন্দোর গেমগীদমক পোৎলম কয়া চংদে।
চোক নত্রগা নুঙনা লৈবাক্তা লৈয়ি খরা চিংলগসু শান্নবা হেক্তা য়াই!
দাইসকী মথৌ তাবা মতমদসু উতোং লৈ অমসুং মংগে মরু শীজিন্নবা য়াই।
মরূপশিং, ঐগী ৱাফমশিং অসি তাবদা মীওই কয়া অমদি মখোয়না অঙাং ওইরিঙৈগী মতম অদু শুকশোই শোইদনা নীংশিংলমগনি!
ঐনা হায়জনীংবদি ময়াম্না মতম অদুবু করিগীদমক কাওথোকপিরিবনো?
মতম অদুগী মশান্নশিং অদুবু করিগীদমক কাওথোকপিরিবনো?
ঐহাক্না য়ুমদা লৈবা মপু-মবেলশিংদা হায়জনীংবদি, অদোমনা মশান্নশিং অসি অনৌবা মীরোলশিংদা তাকপিদ্রবদি কনানা তাকপিগনি?
ওনলাইনগী মতেংনা লাইরিক তৌবগী মতাং লাক্লবনিনা, ইন্তর্নেৎ দেতা বেলেন্স লৈহন্ননবা ওনলাইনদা শান্না তোকহন্ননবা থাইনগী মশান্না অসি তম্বীবা তাই।
ঐখোয়গী নহারোলশিংগীদমক ঐখোয়গী স্তার্ত-অপশিংগীদমক মসি অনৌবা খুদোংচাবা অমনি অমসুং মসি য়াম্না ফবা তাঞ্জা অমনি।
ঐখোয়না ঐখোয়গী নাৎকী ওইনা মশান্নশিং অসিবু অনৌবা অমসুং হেন্না পুক্নিং চিংশিন্নিঙাই ওইবা মওংদা পুথোক্লসি।
মসিদা চংবা মচাকশিং অসি খোমজিনবদা অমসুং সপ্লাই তৌবদা ঐখোয়গী স্তার্ত-অপশিং অসি মমিং চৎহনগনি, ঐখোয়না কাওরোইদবদি, ঐখোয়গী ভারতকী মশান্নশিং অসি লোকেলনি মদু ঐখোয়না লোকেলগীদমক ভোকেল ওইগনি হায়না হান্ননা ৱাশকখ্রে।
ঐহাক্না অঙাং খুদিংমক্তা হায়জখ্রে, মতম খজিক্তং ফংবা মতমদা নাখোয়গী ইমা বাবাদগী মোবাইল লৌরগা ইপু-ইবেল নত্রগা য়ুমদা লৈবা অহল অমগী ইন্তর্ভ্যু রেকোর্দ তৌরো!
নখোয়না তি. ভি. দা পাউমীশিংনা করম্না ইন্তর্ভ্যু লৌগে হায়বা অদু উরম্লগনি, অদুগা মান্নবা ইন্তর্ভ্যু তদুনা মোবাইলদা রেকোর্দ তৌ!
অমসুং নহাক্না মখোয়দা করি করম্বা ৱাহংশিং হংগনি?
মখোয়দা হংগদবা ৱাহংগী মতাংদা ঐহাক্না খজিক্তং হায়গে।
মখোয়না অঙাং ওইরিঙৈদা লৈরকপগী মতৌ হংলো, মখোয়না করি মশান্না শানৈ, মরক-মরক্তা লীলা য়েংবরা?
শিনেমা য়েংবা চৎপরা?
ছুতি থাবা মতমদা ইমাগী মপামদা চৎপরা?
লৌবুক্তা কোইবরা?
কুম্মৈ মতৌ করম্না পাঙথোকই?
হায়বনচিংবা ৱাহং কয়া হংবা য়াই।
মখোয়না মখোয়গী পুন্সিগী চহি নিফু য়াংখৈগী খরানা হুমফু মমাংগী ৱারী অদু নীংশিংবদা য়াম্না নুংঙাইবা ফাওগনি!
নখোয়সু চহি নিফু য়াংখৈগী মমাংদা ঐখোয়গী লৈবাক অসি করম হায়না তৌরম্মি?
নখোয়গী লৈকাই করম তৌরম্মি হায়বা ৱাফম কয়া লাইনা খঙবা ঙমগনি।
নখোয় য়াম্না নুংঙাইগনি অমসুং অদোমনা শেমগদৌরিবা ভিদিও অদু য়ুমগী মমল য়াম্লবা পুখৈ অমা ওইনা লৈহৌগদৌরিবনি! মরূপশিং. ওতোবাইওগ্রাফী নত্রগা বাইওগ্রাফী অসি পুৱারী অচুম্বা খঙনবগী পাম্বৈ অমনি হায়বা অসি য়াম্না চুম্লবা ৱাফম অমনি।
নখোয়না নখোয়গী অহল লমনগা ৱারী শান্নরবদি মখোয়গী মতমগী ৱারী কয়া, মখোয়না অঙাং ওইরিঙৈ অমসুং ইনখৎলকপা মতমগী ৱাফম কয়া লাইনা খঙবা ঙমগনি।
অহলশিংসু মখোয়গী মতমগী ৱারী অঙাংশিংদা লীজনবগী য়াম্না ফবা তাঞ্জা অমা ফংজগনি।
মরূপশিং, লৈবাক্কী শরুক অয়াম্বদা কুমগী নোং লাক্লে, কুমশি অসি নোংগী মতাং অসিদা অখঙ-অহৈশিংনা থাজবা থম্লি।
নোং ফজনা চুরবদি ঐখোয়গী লৌমীশিংগী মহৈ মরোংশিং ফরগনি, অকোয়বসু অশং-অমান্না থল্লগনি।
নোংগী মতমদা মহৌশাসু মশা মথন্তা রেজুভনেৎ তৌহল্লি।
মীওইবনা মহৌশাগী পোৎ শীজিন্নখিবা অদু নোং চুবা মতমদা মহৌশানা মদুবু অমুক রিফিল তৌজৈ।
অদুবু রিফিল তৌবা অসিদা ঐখোয়না ঐখোয়গী থৌদাং য়াদুনা মালেম ইমাগী মতেং পাংলবা মতমদা ওইথোকপা য়াগদৌরিবনি।
ঐখোয়না খজিক্তং হোৎনবনা মহৌশা অমসুং অকোয়বদা চাউনা মতেং পাংগদৌরিবনি।
ঐখোয়গী লৈবাক অসিগী মীওই কয়া লম অসিদা অচৌবা থৌদাং কয়া লোরি।
কর্নাতকাগী মন্দবলীদা চহি ৮০-৮৫ মুক শুরবা কামেগোদা কৌবা  অহল অমা লৈ।
কামেগোদাজি ইচম চম্বা লৌমী অমনি অদুবু মহাক্কী মওং মতৌদি ইচম চমদে।
মহাক্না তৌবা থবক অমখক উবদা ঙকলোইদবা মী অমত্তা লৈরোই!
চহি ৮০-৮৫শুরবা কামেগোদাজিনা মহাক্কী য়ুমদা য়োকপা শাশিংবু শজিক চাবা পুইথোকই মসিগা লোয়ননা মহাক্না মখোয়গী লম অদুদা অপিকপা পুখ্রি তৌবগী থবকসু পাইখৎলি।
মহাক্না মখোয়গী লম অদুদা ঈশিংগি অৱাবা কোকহন্নিংদুনা ঈশিং য়োকশন্নবগীদমক পুখ্রি মচা-মচা তৌবগী থবক পাইখৎলি।
চহি ৮০-৮৫শুরবা কামেগোদাজিনা হৌজিক ফাওবদা পুখ্রি ১৬ তৌখ্রে, মহাক্না তৌরিবা পুখ্রি অসি য়াম্না চাউরমদবা য়াই অদুবু মহাক্কী হোৎনজমন অসিদি য়াম্না চাউই।
ঙসি মখোয়গী লম অসিদা পুখ্রিশিং অসিনা অনৌবা মপোক অমা পীবিরে।
মরূপশিং, গুজরাৎকী বদোদরাদসু য়াম্না ঙাকপা পুক্নিং থৌগৎনীংঙাই ওইবা খুদম অমা লৈরে।
মফম অসিদা দিস্ত্রিক্ত এদমিনিস্ত্রেসন অমসুং মফম অদুগী মীয়ামগা পুল্লগা য়াম্না অফবা থবক অমা পাইখৎলে।
থবক অসিনা মরম ওইরগা হৌজিক বদোদরাগী স্কুল লিশিং অমদা নোংগী ঈশিং য়োকশিল্লি।
মসিনা মরম ওইরগা চহি খুদিং চাউরাক্না লেম্না মাংখিদৌরবা ঈশিং লিতর কোতি ১০ য়োকশিনবা ঙম্লে হায়না পান্নরি।
মরূপশিং, হন্দকী নোংজু থা অসিদা ঐখোয়সু ঐখোয়গী মহৌশা অমসুং অকোয়বগী ফিভমগীদমক করিগুম্বা খরা পাংথোক্লসি হায়না খল্লসি।
মফম কয়াদা গনেশ চতুর্থি পাঙথোক্নবগী থৌরাং হৌরে।
ঐখোয়না ইকো-ফ্রেন্দলি ওইবা গনরশকি মীতম শারগা লাৎনবা হোৎনরসি।
ঐখোয়না ঈশিংদা থাদখ্রবা মতুংদা ঈশিং অমসুং অদুদা লৈবা থৱায় পানবা জিবশিংদা শোকহনগদবা মীতমশিংদগী ঙাকথোকপা ঙম্লোইদ্রা?
ময়াম অসি শোইদনা ঙমগনি হায়না ঐহাক্না শোইদনা থাজৈ।
ময়াম অসিগা লোয়ননা ঐখোয়না কাওরোইদবা ৱাফম অমনা নোংজু থা লাকপা মতমদা লায়না কয়া লাকই।
কোরোনাগী মতম অসিদা ঐখোয়নসু মখোয়দগী ঙাকথোক্নবা হোৎনরসি।
অয়ুর্ভেদাগী হীদাক, য়ুমদা শেম্বা হীদাক, ঈশিং অশাবনচিংবা শীজিন্নদুনা হকচাং ফনা লৈবীয়ু।
ঐগী নুংশিরবা ইরৈবাকচাশিং, ঙসি জুন ২৮ অসিদা, ঐহাক্না ঐখোয়গী হান্নগী প্রধান মন্ত্রী অমদা ইকাই খুম্নবা উ*ৎচরি, মহাক অদু লৈবাক অসিগী য়াম্না লুরবা তানফম অমদা লৈবাক অসিবু লুচিংবীরম্বা মীশক অমনি।
লুচিংবা অদু কনাসু নত্তে হান্নগী প্রধান মন্ত্রী শ্রী পি. ভি. নরাসিমহা রাও জিনি।
ঙসি অসিদগী মহাক্কী চহি চামা শুবগী মপোক্কী চহি হৌরগনি।
ঐখোয়না পি. ভি. নরাসিমহা রাওবু প্রধান মন্ত্রী অমখক্তা ওইনা নীংশিংলি অদুবু মহাক লোন মশিং য়াম্না খঙবা মীশক অমসুনি!
ভারত অমসুং মপালগী লোল কয়া ঙাংবা ঙম্মি অমরোমদা মহাক ভারতকী মরমদা মমুৎ তানা খঙবা মীওই অমনি; অদুগা অমরোমদনা অমুক নোংচুপরোমগী সহিত্যা অমসুং ঞ্জান ফজনা লৈবা মীওই অমনি।
মহাক ভারতকী য়াম্না হৈশিংবা ঞ্জান তাবা লুচিংবা অমনি।
ঐখোয়না খঙফম থোকপা মহাক্কী মরমদা ৱাফম অমা লৈ।
মরূপশিং নহা ওইরিঙৈ ইনখৎলকপা মতমদা নরাসিমহা রাওনা নীংতম ইহৌদা শরুক য়াখি অমসুং হাইদ্রবাদকী নিজামনা ভন্দে মাতরম শকপা অয়াবা পীদবগীদমক ইহৌ হৌবা মহাকসু শরুক য়াখি, মতম অদুদা মহাক চহি তরাতরেৎ খক্তমক ঙাইরি।
চহি নৌরিঙৈদগী হৌনা শ্রীমান নরাসিমহা রাওনা অরানবগী মায়োক্তা লৈখি।
নরাসিমহা রাও পুৱারীবুসু মমুৎ তানা খঙবা মীওই অমনি।
য়াম্না চম্বা ফিভমদগী হৌরক্লগা চাউরকপা, মহৈ মশিং ইন্থিনা হৈবা, হৈনীংবা খঙনীংবা মতৌ পুম্নমক অসিগী মথক্তা লুচিংবা অমা ওইবদা মতিক চাবা ময়াম পুম্নমক অসি ঐখোয়না কাওবা লৈররোইদবা ৱাফম অমনি।
ঐহাক্না হায়জনীংবদি নরাসিমহা রাওগী চহি চামা শুবগী নুমিৎ অসিদা ময়াম্না মহাক্কী পুন্সি অমসুং ৱাখল্লোন য়ারিবা মখৈ খঙবিনবা হোৎনবীয়ু।
ঐহাক্না অমুক্কা হন্না মহাক্কী মফমদা ইকাই খুম্নবা  উৎচরি।
নুংশিরবা ইরৈবাকচাশিং, হন্দক্কী ‘মন কি বাত’অসিদা হিরম কয়াদা ৱারী শানরে।
মথং অমুক উন্নবদা হিরম কয়াদা অমুক ৱারী শান্নরসি।
ময়াম্না ময়ামগী পাউজেল অমসুং অনৌবা ৱাখল্লোল কয়া শোইদনা থাবিরকউ।
ঐখোয় ময়াম পুল্লগা মাংলোমদা চংশিল্লসি, লাক্কদৌরিবা নুমিৎশিং অসি হেন্না মপুং ফাবা অফবা ওইহল্লসি।
ঙসি ঐহাক্না হৌখৎলকপদসু হায়জখিবা অদুনি, হন্দক্কী চহি হায়বদি ২০২০ অসিগী মনুংদা হেন্না চাউখৎপা, অফবা ওইহন্দুনা মাংলোমদা চংশিন্দুনা লৈবাক অসি হেন্না অৱাংবা থক্তা পুরকপা ঙমগনি।
ঐহাক্না থাজৈ চহি ২০২০ অসিনা ভারতপু চহি তরা অসিগী মনুংদা  অনৌবা মাইকৈ অমদা পুবগী চহি অমা ওইগদৌরিবনি।
থাজবা অসিগা লোয়ননা ময়ামসু মাংলোমদা চংশিনবীয়ু, হকচাং ফনা নাদা য়েক্তনা লৈবীয়ু, য়াইফ-পাউজেল অসিগা লোয়ননা ময়ামবু হন্না-হন্না থাগৎচরি।
খুরুমজরি!
